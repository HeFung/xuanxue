<!DOCTYPE html>
<html lang="zh-Hans" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>淮南子 - 卷十五 诠言训 | 玄学宝典</title>
    
    <meta name="generator" content="VitePress v2.0.0-alpha.13">
    <link rel="preload stylesheet" href="/xuanxue/assets/style.BiHBMGf7.css" as="style">
    <link rel="preload stylesheet" href="/xuanxue/vp-icons.css" as="style">
    <script type="module" src="/xuanxue/assets/chunks/metadata.614e8be3.js"></script>
    <script type="module" src="/xuanxue/assets/app.Do6X0UZS.js"></script>
    <link rel="preload" href="/xuanxue/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/xuanxue/assets/chunks/theme.y3OsTCG5.js">
    <link rel="modulepreload" href="/xuanxue/assets/chunks/framework.OdZ9PIR3.js">
    <link rel="modulepreload" href="/xuanxue/assets/相关经典_淮南子_淮南子(卷十五).md.93eKL1dK.lean.js">
    <link rel="icon" href="/logo.svg">
    <link rel="icon" type="image/svg+xml" href="/favicon.svg">
    <link rel="shortcut icon" href="/favicon.ico">
    <link rel="manifest" href="/site.webmanifest">
    <meta name="theme-color" content="#5f67ee">
    <meta name="msapplication-TileColor" content="#da532c">
    <meta name="apple-mobile-web-app-title" content="玄学宝典">
    <meta name="author" content="Theo">
    <meta name="copyright" content="Theo">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta property="og:type" content="website">
    <meta property="og:locale" content="zh-Hans">
    <meta property="og:site_name" content="玄学宝典">
    <meta name="twitter:card" content="summary_large_image">
    <meta name="robots" content="index, follow, max-snippet:-1, max-image-preview:large, max-video-preview:-1">
    <meta name="google-site-verification" content="bOXLe1lrqePxxyksBSbMgqbELMkTX9Q_FkyEuVwTobI">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
    <link rel="canonical" href="https://hefung.github.io/xuanxue/相关经典/淮南子/淮南子(卷十五)">
    <meta property="og:title" content="淮南子 - 卷十五 诠言训">
    <meta property="og:url" content="https://hefung.github.io/xuanxue/相关经典/淮南子/淮南子(卷十五)">
    <meta property="og:image" content="https://hefung.github.io//xuanxue/logo.svg">
    <meta property="og:description" content="中华传统五术书籍传世经典著作">
    <meta name="twitter:title" content="淮南子 - 卷十五 诠言训">
    <meta name="twitter:image" content="https://hefung.github.io//xuanxue/logo.svg">
    <meta name="twitter:description" content="中华传统五术书籍传世经典著作">
    <meta property="article:published_time" content="2020-07-21T08:17:36.000Z">
    <meta property="article:modified_time" content="2026-02-21T16:19:15.000Z">
    <script type="application/ld+json">{"@context":"https://schema.org","@type":"BlogPosting","headline":"淮南子 - 卷十五 诠言训","inLanguage":"zh-Hans","author":{"@type":"Person","name":"Theo","url":"https://hefung.github.io/xuanxue"},"publisher":{"@type":"Organization","name":"Theo","logo":{"@type":"ImageObject","url":"https://hefung.github.io//xuanxue/logo.svg"}},"mainEntityOfPage":"https://hefung.github.io/xuanxue/相关经典/淮南子/淮南子(卷十五)","description":"中华传统五术书籍传世经典著作","url":"https://hefung.github.io/xuanxue/相关经典/淮南子/淮南子(卷十五)","image":"https://hefung.github.io//xuanxue/logo.svg"}</script>
  </head>
  <body>
    <div id="app"><div class="Layout" data-v-98fd5673><!--[--><div class="bulletin-wrapper" style="width:300px;"><div class="bulletin-title"><span class="bulletin-icon left"><svg class="bulletin-icon" xmlns="http://www.w3.org/2000/svg" xmlns:xlink="http://www.w3.org/1999/xlink" viewBox="0 0 32 32" style="width:20px;height:20px;font-size:20px;color:rgb(255, 255, 255);"><path d="M27.16 8.08l-1.53 1.29a10 10 0 0 1-.29 13.23l1.47 1.4a12 12 0 0 0 .35-15.88z" fill="currentColor"></path><path d="M21.58 12a6 6 0 0 1-.18 7.94l1.47 1.36a8 8 0 0 0 .23-10.59z" fill="currentColor"></path><path d="M18 30a1 1 0 0 1-.71-.3L9.67 22H3a1 1 0 0 1-1-1V11a1 1 0 0 1 1-1h6.67l7.62-7.7a1 1 0 0 1 1.41 0a1 1 0 0 1 .3.7v26a1 1 0 0 1-1 1zM4 20h6.08a1 1 0 0 1 .71.3L17 26.57V5.43l-6.21 6.27a1 1 0 0 1-.71.3H4z" fill="currentColor"></path></svg><span>公告</span></span><svg class="btn-close" t="1573745677073" viewBox="0 0 1024 1024" version="1.1" xmlns="http://www.w3.org/2000/svg" p-id="4448" width="22" height="22"><path d="M512 34.133333a486.4 486.4 0 1 0 486.4 486.4A486.4 486.4 0 0 0 512 34.133333z m209.4848 632.8064l-55.6032 55.466667-151.517867-151.125333-151.517866 151.1168-55.6032-55.466667 151.517866-151.108267L307.242667 364.714667l55.6032-55.466667 151.517866 151.125333 151.517867-151.1168 55.6032 55.466667-151.517867 151.099733z m0 0" p-id="4449"></path></svg></div><div class="bulletin-content"><h3 class="bulletin-h3">本次更新：</h3><p class="bulletin-p">打赏：扫码赞助我们</p><img class="bulletin-img" src="/xuanxue/assets/alipay.C27EkAQW.png"><hr><div class="btn-group"><a class="btn" href="https://viptv.work/" target="_blank">官网</a></div></div></div><!--]--><!--[--><span tabindex="-1" data-v-845e52b9></span><a href="#VPContent" class="VPSkipLink visually-hidden" data-v-845e52b9>跳转到内容</a><!--]--><!----><header class="VPNav" data-v-98fd5673 data-v-f1d160f5><div class="VPNavBar" data-v-f1d160f5 data-v-9445f4a8><div class="wrapper" data-v-9445f4a8><div class="container" data-v-9445f4a8><div class="title" data-v-9445f4a8><div class="VPNavBarTitle has-sidebar" data-v-9445f4a8 data-v-0bf75ee5><a class="title" href="/xuanxue/" data-v-0bf75ee5><!--[--><!--]--><!--[--><img class="VPImage logo" src="/xuanxue/logo.svg" width="24" height="24" alt="avatar" fetchpriority="high" data-v-7bd89446><!--]--><span data-v-0bf75ee5>玄学宝典</span><!--[--><!--]--></a></div></div><div class="content" data-v-9445f4a8><div class="content-body" data-v-9445f4a8><!--[--><!--]--><div class="VPNavBarSearch search" data-v-9445f4a8><!--[--><!----><div id="docsearch"><button type="button" aria-label="搜索书籍" aria-keyshortcuts="/ control+k meta+k" class="DocSearch DocSearch-Button"><span class="DocSearch-Button-Container"><span class="vpi-search DocSearch-Search-Icon"></span><span class="DocSearch-Button-Placeholder">搜索书籍</span></span><span class="DocSearch-Button-Keys"><kbd class="DocSearch-Button-Key"></kbd><kbd class="DocSearch-Button-Key"></kbd></span></button></div><!--]--></div><nav aria-labelledby="main-nav-aria-label" class="VPNavBarMenu menu" data-v-9445f4a8 data-v-7b9fd42f><span id="main-nav-aria-label" class="visually-hidden" data-v-7b9fd42f> Main Navigation </span><!--[--><!--[--><a class="VPLink link VPNavBarMenuLink" href="/xuanxue/%E5%B1%B1/%E5%8D%9A%E5%B1%B1%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>山</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8C%BB/%E5%85%AB%E6%AE%B5%E9%94%A6" tabindex="0" data-v-7b9fd42f data-v-baa58139><!--[--><span data-v-baa58139>医</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%91%BD/%E5%85%AB%E5%AD%97%E5%9F%BA%E7%A1%80/%E7%94%9F%E8%BE%B0%E5%85%AB%E5%AD%97" tabindex="0" data-v-7b9fd42f data-v-baa58139><!--[--><span data-v-baa58139>命</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%9B%B8/%E5%86%B0%E9%89%B4" tabindex="0" data-v-7b9fd42f data-v-baa58139><!--[--><span data-v-baa58139>相</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8D%9C/%E6%AF%95%E6%B3%95%E8%B5%8B/%E6%AF%95%E6%B3%95%E8%B5%8B-%E4%B8%8A" tabindex="0" data-v-7b9fd42f data-v-baa58139><!--[--><span data-v-baa58139>卜</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>灵宠</span><!--]--></a><!--]--><!--[--><a class="VPLink link VPNavBarMenuLink active" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-7b9fd42f data-v-baa58139><!--[--><span data-v-baa58139>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-9445f4a8 data-v-83751bc4><button class="VPSwitch VPSwitchAppearance" type="button" role="switch" title aria-checked="false" data-v-83751bc4 data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div><div class="VPSocialLinks VPNavBarSocialLinks social-links" data-v-9445f4a8 data-v-53533528 data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div><div class="VPFlyout VPNavBarExtra extra" data-v-9445f4a8 data-v-6b152c6e data-v-cd0d26e9><button type="button" class="button" aria-haspopup="true" aria-expanded="false" aria-label="extra navigation" data-v-cd0d26e9><span class="vpi-more-horizontal icon" data-v-cd0d26e9></span></button><div class="menu" data-v-cd0d26e9><div class="VPMenu" data-v-cd0d26e9 data-v-5a894ac2><!----><!--[--><!--[--><!----><div class="group" data-v-6b152c6e><div class="item appearance" data-v-6b152c6e><p class="label" data-v-6b152c6e>主题模式</p><div class="appearance-action" data-v-6b152c6e><button class="VPSwitch VPSwitchAppearance" type="button" role="switch" title aria-checked="false" data-v-6b152c6e data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div></div></div><div class="group" data-v-6b152c6e><div class="item social-links" data-v-6b152c6e><div class="VPSocialLinks social-links-list" data-v-6b152c6e data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-9445f4a8 data-v-cd1f8847><span class="container" data-v-cd1f8847><span class="top" data-v-cd1f8847></span><span class="middle" data-v-cd1f8847></span><span class="bottom" data-v-cd1f8847></span></span></button></div></div></div></div><div class="divider" data-v-9445f4a8><div class="divider-line" data-v-9445f4a8></div></div></div><!----></header><div class="VPLocalNav has-sidebar empty" data-v-98fd5673 data-v-c66e935e><div class="container" data-v-c66e935e><button class="menu" aria-expanded="false" aria-controls="VPSidebarNav" data-v-c66e935e><span class="vpi-align-left menu-icon" data-v-c66e935e></span><span class="menu-text" data-v-c66e935e>文章</span></button><div class="VPLocalNavOutlineDropdown" style="--vp-vh:0px;" data-v-c66e935e data-v-b2135b0f><button data-v-b2135b0f>返回顶部</button><!----></div></div></div><aside class="VPSidebar" data-v-98fd5673 data-v-9cb651e2><div class="curtain" data-v-9cb651e2></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9cb651e2><span class="visually-hidden" id="sidebar-aria-label" data-v-9cb651e2> Sidebar Navigation </span><!--[--><!--]--><!--[--><div class="no-transition group" data-v-35bb9994><section class="VPSidebarItem level-0 has-active" data-v-35bb9994 data-v-56940f62><!----><div class="items" data-v-56940f62><!--[--><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" data-v-56940f62><!--[--><p class="text" data-v-56940f62>道德经(帛书版)</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-56940f62><!--[--><p class="text" data-v-56940f62>了凡四训</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%91%A8%E6%98%93%E5%85%AD%E5%8D%81%E5%9B%9B%E5%8D%A6" data-v-56940f62><!--[--><p class="text" data-v-56940f62>周易六十四卦</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%89%E5%AD%97%E7%BB%8F" data-v-56940f62><!--[--><p class="text" data-v-56940f62>三字经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E6%B8%85%E9%9D%99%E7%BB%8F" data-v-56940f62><!--[--><p class="text" data-v-56940f62>太上清静经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E6%95%99%E5%85%AB%E5%A4%A7%E7%A5%9E%E5%92%92" data-v-56940f62><!--[--><p class="text" data-v-56940f62>道教八大神咒</p><!--]--></a><!----></div><!----></div><section class="VPSidebarItem level-1 collapsible collapsed has-active" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>淮南子</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%80)" data-v-56940f62><!--[--><p class="text" data-v-56940f62>淮南子(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C)" data-v-56940f62><!--[--><p class="text" data-v-56940f62>淮南子(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%89)" data-v-56940f62><!--[--><p class="text" data-v-56940f62>淮南子(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%9B%9B)" data-v-56940f62><!--[--><p class="text" data-v-56940f62>淮南子(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%94)" data-v-56940f62><!--[--><p class="text" data-v-56940f62>淮南子(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AD)" data-v-56940f62><!--[--><p class="text" data-v-56940f62>淮南子(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%83)" data-v-56940f62><!--[--><p class="text" data-v-56940f62>淮南子(卷七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AB)" data-v-56940f62><!--[--><p class="text" data-v-56940f62>淮南子(卷八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B9%9D)" data-v-56940f62><!--[--><p class="text" data-v-56940f62>淮南子(卷九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81)" data-v-56940f62><!--[--><p class="text" data-v-56940f62>淮南子(卷十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷十三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%9B%9B)" data-v-56940f62><!--[--><p class="text" data-v-56940f62>淮南子(卷十四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%94)" data-v-56940f62><!--[--><p class="text" data-v-56940f62>淮南子(卷十五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AD)" data-v-56940f62><!--[--><p class="text" data-v-56940f62>淮南子(卷十六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%83)" data-v-56940f62><!--[--><p class="text" data-v-56940f62>淮南子(卷十七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AB)" data-v-56940f62><!--[--><p class="text" data-v-56940f62>淮南子(卷十八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B9%9D)" data-v-56940f62><!--[--><p class="text" data-v-56940f62>淮南子(卷十九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81)" data-v-56940f62><!--[--><p class="text" data-v-56940f62>淮南子(卷二十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷二十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷二十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷二十三)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%86%85%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭内景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭外景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E7%9A%87%E5%BA%AD%E4%B8%AD%E6%99%AF%E7%BB%8F" data-v-56940f62><!--[--><p class="text" data-v-56940f62>太上皇庭中景经</p><!--]--></a><!----></div><!----></div><section class="VPSidebarItem level-1 collapsible collapsed" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>下清宫</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%80)" data-v-56940f62><!--[--><p class="text" data-v-56940f62>下清宫(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%8C)" data-v-56940f62><!--[--><p class="text" data-v-56940f62>下清宫(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%89)" data-v-56940f62><!--[--><p class="text" data-v-56940f62>下清宫(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%9B%9B)" data-v-56940f62><!--[--><p class="text" data-v-56940f62>下清宫(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%94)" data-v-56940f62><!--[--><p class="text" data-v-56940f62>下清宫(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%85%AD)" data-v-56940f62><!--[--><p class="text" data-v-56940f62>下清宫(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%83)" data-v-56940f62><!--[--><p class="text" data-v-56940f62>下清宫(卷七)</p><!--]--></a><!----></div><!----></div><!--]--></div></section><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-98fd5673 data-v-920254ba><div class="VPDoc has-sidebar has-aside" data-v-920254ba data-v-a593e9e2><!--[--><!--]--><div class="container" data-v-a593e9e2><div class="aside" data-v-a593e9e2><div class="aside-curtain" data-v-a593e9e2></div><div class="aside-container" data-v-a593e9e2><div class="aside-content" data-v-a593e9e2><div class="VPDocAside" data-v-a593e9e2 data-v-12f9fedb><!--[--><!--]--><!--[--><!--[--><!--[--><!--[--><div class="share-link-container" data-v-f1d5de52><button class="share-link-button" data-v-f1d5de52><span data-v-f1d5de52><i class="fas fa-share-alt" data-v-f1d5de52></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-12f9fedb data-v-1926b221><div class="content" data-v-1926b221><div class="outline-marker" data-v-1926b221></div><div aria-level="2" class="outline-title" id="doc-outline-aria-label" role="heading" data-v-1926b221>本页目录</div><ul class="VPDocOutlineItem root" data-v-1926b221 data-v-942c7898><!--[--><!--]--></ul></div></nav><!--[--><!--]--><div class="spacer" data-v-12f9fedb></div><!--[--><!--[--><!--[--><!--[--><!--[--><a class="lm-link no-icon link has-promo" href="https://vodtv.cn/" rel="sponsored noreferrer" target="_blank" data-v-0166ffc9><!--[--><img src="https://vodtv.cn/logo.svg" width="32" height="32" loading="lazy" aria-hidden="true" alt data-no-viewer class="icon" data-v-0166ffc9 data-v-e955660c><div data-v-0166ffc9><!--[--><span class="promo" data-v-0166ffc9>VIP 影视导航</span><p class="info" data-v-0166ffc9>专注 & 洞察 & 分享</p><p class="info" data-v-0166ffc9>覆盖 <span class="promo-text">200+国家</span> 轻松可用</p><!--]--></div><!--]--></a><!--]--><!--]--><!--]--><!--]--><!--]--><!----><!--[--><!--]--><!--[--><!--]--></div></div></div></div><div class="content" data-v-a593e9e2><div class="content-container" data-v-a593e9e2><!--[--><!--]--><main class="main" data-v-a593e9e2><div style="position:relative;" class="vp-doc _xuanxue_%E7%9B%B8%E5%85%B3%E7%BB%8F%E5%85%B8_%E6%B7%AE%E5%8D%97%E5%AD%90_%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%94) external-link-icon-enabled" data-v-a593e9e2><div><div style="display:none;" hidden="true" aria-hidden="true">Are you an LLM? You can read better optimized documentation at /xuanxue/相关经典/淮南子/淮南子(卷十五).md for this page in Markdown format</div><h1 id="淮南子-卷十五-诠言训" tabindex="-1">淮南子 - 卷十五 诠言训 <a class="header-anchor" href="#淮南子-卷十五-诠言训" aria-label="Permalink to “淮南子 - 卷十五 诠言训”">​</a></h1><p>洞同天地，浑沌为朴，未造而成物，谓之太一。同出于一，所为各异，有鸟有鱼有兽，谓之分物。方以类别，物以群分，性命不同，皆形于有。隔而不通，分而为万物，莫能及宗，故动而谓之生，死而谓之穷，皆为物矣，非不物而物物者也，物物者亡乎万物之中。</p><p>稽古太初，人生于无，形于有，有形而制于物。能反其所生，若未有形，谓之真人。真人者，未始分于太一者也。圣人不为名尸，不为谋府，不为事任，不为智主，藏无形，行无迹，游无朕。不为福先，不为祸始，保于虚无，动于不得已。欲福者或为祸，欲利者或离害。故无为而宁者，失其所以宁则危：无事而治者，失其所以治则乱。星列于天而明，故人指之；义列于德而见，故人视之。人之所指，动则有章；人之所视，行则有迹。动有章则词，行有迹则议，故圣人掩明于不形，藏迹于无为。王子庆忌死于剑，羿死于桃棓，子路菹于卫，苏秦死于口。人莫不贵其所有，而贱其所短，然而皆溺其所贵，而极其所贱，所贵者有形，所贱者无朕也，故虎豹之强来射，蝯貁之捷来措。人能贵其所贱，贱其所贵，可与言至论矣。</p><p>自信者不可以诽誉迁也，知足者不可以势利诱也，故通性之情者，不务性之所无以为；通命之情者，不忧命之所无奈何；通于道者，物莫不足滑其调。詹何曰：“未尝闻身治而国乱者也。未尝闻身乱而国治者也。”矩不正，不可以为方；规不正；不可以为员；身者，事之规矩也，未尝枉己而能正人者也。原天命，治心术，理好憎，适情性，则治道通矣。原天命则不惑祸福，治心术，则不妄喜怒；理好憎则不贪无用，适情性则欲不过节。不惑祸福则动静循理，不妄喜怒则赏罚不阿，不贪无用则不似欲用害性，欲不过节则养性知足。凡此四者，弗求于外，弗假于人，反己而得矣。天下不可以智为也，不可以事治也，不可以仁附也，不可以强胜也。五者，皆人才也，德不盛，不能成一焉。德立则五无殆，五见则德无位矣。故得道则愚者有余，失道则智者不足。 渡水而无游数，虽强必沉；有游数，虽羸必遂；又况托于舟航之上乎！</p><p>为治之本，务在于安民。安民之本，在于足用。足用之本，在于勿夺时。勿夺时之本，在于省事。省事之本，在于节欲。节欲 之本，在于反性。反性之本，在于去载。去载则虚，虚则平。平者，道之素也；虚者，道之舍也。能有天下者必不失其国，能有其国者必不丧其家，能治其家者必不遗其身，能修其身者必不忘其心，能原其心者必不亏其性，能全其性者必不惑于道。故广成子曰：“慎守而内，周闭而外亲，多知为败，毋亲毋听，抱神以静，形将自正。不得之己而能知彼者，未之有也。”故《易》曰：“括囊，无咎无誉。”能成霸王者，必得胜者也；能胜敌者，必强者也；能强者，必用人力者也；能用人力者，必得人心也。能得人心者，必自得者也；能自得者，必柔弱也。强胜不若己者，至于与同则格；柔胜出于己者，其力不可度。故能以众不胜成大胜者，唯圣人能之。</p><p>善游者，不学刺舟而便用之；劲坺者，不学骑马而便居之。轻天下者，身不累于物，故能处之。泰王亶父处邠，狄人攻之，事之以皮币珠玉而不听，乃谢耆者而徙岐周，百姓携 幼扶老而从之，遂成国焉。推此意，四世而有天下，不亦宜乎！无以天下为者，必能治天下者。霜雪雨露，生杀万物，天无为焉，犹之贵天也。厌文搔法，治官理民者，有司也，君无事焉。犹尊君也。辟地垦草者，后稷也；决河濬江者，禹也；听狱制中者，皋陶也；有圣名者，尧也。故得道以御者，身虽无能，必使能者为己用。不得其道，伎艺虽多，未有益也。方船济乎江，有虚船从一方来，触而覆之，虽有忮心，必无怨色。有一人在其中，一谓张之，一谓歙之，再三呼而不应，必以丑声随其后。向不怒而今怒，向虚而今实也。人能虚己以游于世，孰能訾之！</p><p>释道而任智者必危，弃数而用才者必困，有以欲多而亡者，未有以无欲而危者也；有以欲治而乱者，未有以守常而失者也。故智不足免患，愚不足以至于失宁。守其分，循其理，失之不忧，得之不喜，故成者非所为也，得者非所求也。入者有受而无取，出者 有授而无予，因春而生，因秋而杀；所生者弗德，所杀者非怨，则几于道也。</p><p>圣人不为可非之行，不憎人之非已也；修足誉之德，不求人之誉己也。不能使祸不至，信己之不迎也；不能使福必来，信己之不攘也。祸之至也，百其求所生，故穷而不忧；福之至也，非其求所成，故通而弗矜。知祸福之制不在于己也，故闲居而乐，无为而治。圣人守其所以有，不求其所未得。求其所无，则所有者亡矣；修其所有，则所欲者至。故用兵者，先为不可胜，以待敌之可胜也；治国者，先为不可夺，以待敌之可夺也。舜修之历山而海内从化，文王修之歧周而天下移风。使舜趋天下之利，而忘修己之道，身犹弗能保，何尺地之有！故治未固于不乱，而事为治者，必危；行未固于无非，而急求名者，必剉也。福莫大无祸，利莫美不丧。动之为物，不损则益，不成则毁，不利则病，皆险也，道之者危。故秦胜乎戎而败乎骰，楚胜乎诸夏而败乎柏莒。故道不可以劝而就利者，而可以宁避害者。故常无祸，不常有福；常无罪，不常有功。</p><p>圣人无思虑，无设储，来者弗迎，去者弗将，人虽东西南北，独立中央。故处众枉之中不失其直，天下皆流，独不离其坛域。故不为善，不避丑，遵天之道；不为始，不专己，循天之理。不豫谋，不弃时。与天为期；不求得，不辞福，从天之则。不求所无，不失所得，内无祸，外无福，祸福不生，安有人贼？为善则观，为不善则议；观则生贵，议则生患。故道术不可以进而求名，而可以退而修身；不可以得利，而可以离害。故圣人不以行求名，不以智见誉。法修自然，己无所与。 虑不胜数，行不胜德，事不胜道。为者有不成，求者有不得。人有穷，而道无不通，与道争则凶。故《诗》曰：“弗识弗知，顺帝 之则。”有智而无为，与无智者同道；有能而无事，与无能者同德。其智也，皆之者至，然后觉其动也；使之者至，然后觉其为也。有智若无智，有能若无能，道理为正也，故功盖天下，不施其美；泽及后世，不有其名；道理通而人伪灭也。</p><p>名与道不两明，人受名，则道不用，道胜人则名息矣，道与人竞长。章人者，息道者也。人章道息，则危不远矣。故世有盛名，则衰之日至矣。欲尸名者必为善。货欲为善者必生事，事生则释公而就私，货数而任己。欲见誉于为善，而立名于为质，则治不修故，而事不须时。治不修故，则多责；事不须时，则无功。责多功鲜，无以塞之，则妄发而邀当，妄为而要中。功之成也，不足以更责，事之败也，不足以獘身。故重为善若重为非，而几于道矣。</p><p>天下非无信士也，临货分财必探筹而定分，以为有心者之于平，不若无心者也。天下非无廉士也，然而守重宝者必关户而全封，以为有欲者之于廉，不若无欲者也。 人举其疵则怨人，鉴见其丑则善鉴。人能接物而不与己焉，则兔于累矣。公孙龙粲于辞而贸名，邓析巧辩而乱法，苏秦善说而亡国。由其道则善无章，修其理则巧无名。故以巧斗力者，始于阳，常卒于阴；以慧治国者，始于治，常卒于乱。使水流下，孰弗能治；激而上之，非巧不能。故文胜则质掩，邪巧则正塞之也。</p><p>德可以自修，而不可以使人暴；道可以自治，而不可以使人乱。虽有圣贤之宝，不遇暴乱之世，可以全身，而未可以霸王也。汤、武之王也，遇桀、纣之暴也。桀、纣非以汤、武之贤暴也，汤、武遭桀、纣之暴而王也。故虽贤王，必待遇。遇者，能遭于时而得之也，非智能所求而成也。君子修行而使善无名，布施而使仁无章，故士行善而不知善之所由来，民诣利而不知利之所由出。故无为而自治。善有章则士争 名，利有本则民争功利二争者生，虽有贤者，弗能治。故圣人掩迹于为善，而息名于为仁也。</p><p>外交而为援，事大而为安，不叵内治而待时。凡事人者，非以宝币，必以卑辞。事以玉帛，则货弹而欲不餍；卑体婉辞，则谕说而交不结；约束誓盟，则约定而反无日；虽割国之锱锤以事人，而无自恃之道，不足以为全。若诚外释交之策，而慎修其境内之事，尽其地力以多其积，厉其民死以牢其城，上下一心，君臣同志，与之守社稷，教死而民弗离，则为名者不伐无罪，而为利者不攻难胜，此必全之道也。</p><p>民有道所同道，有法所同守，为义之不能相固，威之不能相必也，故立君以一民。君执一则治，无常则乱。君道者，非所以为也，所以无为也。何谓无为？智者不以位为事，勇者不以位为暴，仁者不以位为患，可谓无为矣。夫无为，则得于一也。一也者，万物之本也，无敌之道也。凡人之性，少则猖狂，壮 则暴强，老则好利。一身之身既数变矣，又况君数易法，国数易君！人以其位通其好憎，下之径衙不可胜理，故君失一则乱，甚于无君之时。故《诗》曰：“不愆不忘，率由旧章。”此之谓也。</p><p>君好智，则倍时而任己，弃数而用虑。天下之物博而智浅，以浅搪博，未有能者也。独任其智，失必多。矣。故好智，穷术也；好勇，则轻敌而简备，自偩而辞助。一人之力以御强敌，不杖众多而专用身才，必不堪也。故好勇，危术也。好与，则无定分。上之分不定，则下之望无止。若多赋敛，实府库，则与民为仇。少取多与，数未之有也。故好与，来怨之道也。仁智勇力，人之美才也，而莫足以治天下。由此观之，贤能之不足任也，而道术之可修明矣。</p><p>圣人胜心，众人胜欲。君子行正气，小人行邪气。内便于性，外合于义，循理而动，不系于物者，正气也。重于滋味，淫于声色，发于喜怒，不顾后患者，邪气也。邪与正相伤，欲与性相害，不可两立。一置一废，故圣人损欲而从事于性。目好色，耳好声，口好味，接而说之。不知利害嗜欲也，食之不宁于体，听之不合于道，视之不便于性。三官交争，以义为制者，心也。割痤疽非不痛也，饮毒药非不苦也，然而为之者，便于身也。渴而饮水非不快也，饥而大飱非不澹也，然而弗为者，害于性也。此四者，耳目鼻口不知所取去，心为之制，各得其所。由是观之，欲之不可胜，明矣。凡治身养性，节寝处，适饮食，和喜怒，便动静，使在己者得，而邪气因而不生，岂若忧瘤疵之与痤疽之发，而豫备之哉！夫函牛之鼎沸而蝇蚋弗敢入，昆山之玉滇而尘垢弗能污也。圣人无去之心而心无丑，无取之美而美不失。故奈把思亲不求福，飨宾修敬不思德，唯弗求者能有之。</p><p>处尊位者，以有公道而无私说，故称尊焉，不称贤也；有大地者，以有常术而无铃谋，故称平焉，不称智也。内无暴事以离怨于百姓，外无贤行以见忌于诸侯，上下之礼，袭而不离，而为论者然不见所观焉，此所谓藏无形者。非藏无形，孰能形！三代之所道者，因也。故禹决江河，因水也；后稷播种树谷，因地也；汤、武平暴乱，因时也。故天下可得而不可取也，霸王可受而不可求也。在智则人与之讼，在力则人与之争。未有使人无智者，有使人不能用其智于己者也；未有使人无力者，有使人不能施其力于己者也。此两者常在久见。故君贤不见，诸侯不备；不肖不见，则百姓不怨。百姓不怨则民用可得，诸侯弗备则天下之时可承。事所与众同也，功所与时成也，圣人无焉。故老子曰：“虎无所措其爪，兕无所措其角。”盖谓此也。鼓不灭于声，故能有声；镜不没于形，故能有形。金石有声，弗叩弗鸣；管萧有音，弗吹无声。圣人内藏，不为物先倡，事来而制，物至而应。饰其外者伤其内，扶其情者害其神，见其文者蔽其质。无须臾忘为质者，必 困于性；百步之中不忘其容者必累其形。故羽翼美者伤骨骸，枝叶美者害根茎。能两美者，天下无之也。</p><p>天有明，不忧民之晦也，百姓穿户凿牖，自取照焉。地有财，不忧民之贫也，百姓伐木芟草，自取富焉。至德道者若丘山，嵬然不动，行者以为期也。直己而足物，不为人赣，用之者亦不受其德，故宁而能久。天地无予也，故无夺也；日月无德也，故无怨也。喜德者必多怨，喜予者必善夺。唯灭迹于无为，而随天地自然者，唯能胜理，而为受名。名兴则道行，道行则人无位矣。故誉生则毁随之，善见则怨从之。利则为害始，福则为祸先。唯不求利者为无害，唯不求福者为无祸。侯而求霸者，必失其侯，霸而求王者必丧其霸。故国以全为常，霸王其寄也；身以生为常，富贵其寄也，能不以天下伤其国，而不以国害其身者，焉可以托天下也。不知道者，释其所已有，而求其所未得 也。苦心愁虑以行曲，故福至则喜，祸至则怖，神劳于谋，智遽干事；祸福萌生，终身不悔，己之所生，乃仅愁人。不喜则忧，中未尝平；持无所监，谓之狂生。</p><p>人主好仁，则无功者赏，有罪者释；好刑，则有功者废，无罪者诛。及无好者，诛而无怨，施而不德，放准循绳，身无与事，若天若地，何不覆载。故合而舍之者君也，制而诛之者法也，民已受诛，怨无所灭，谓之道。道胜，则人无事矣。圣人无屈奇之眼，无瑰异之行，眼不视，行不观，言不议，通而不华，穷而不慑，荣而不显，隐而不穷，异而不见怪，容而与众同，无以名之，此之谓大通。升降揖让，趋翔周游，不得已而为也。非性所有于身，情无符检，行所不得已之事，而不解构耳，岂加故为哉！故不得已而歌者，不事为悲；不得已而舞者：不矜为丽。歌舞而不事为悲丽者，皆无有根心者。善博者不欲牟，不恐不胜，平心定意，捉 得其齐，行由其理，虽不必胜，得筹必多。何则？胜在于数，不在于欲。驰者不贪最先，不恐独后，缓急调乎手，御心调乎马，虽不能必先载，马力必尽矣。何则？先在于数，而不在于欲也。是故灭欲则数胜，弃智则道立矣。贾多端则贫，工多技则穷，心不一也。故木之大者害其条，水之大者害其深。有智而无术，虽钻之不通；有百技而无一道，虽得之弗能守。故《诗》曰：“淑人君子，其仪一也。其仪一也，心如结也。”君子其结于一乎！</p><p>舜弹五弦之琴，而歌《南风》之诗，以治天下。周公骰蠕不收于前，钟鼓不解于悬，以辅成王而海内平。匹夫百晦一守，不逞启处，无所移之也。以一人兼听天下，日有余而治不足，使人为之也。处尊位者如尸，守官者如祝宰。尸虽能剥狗烧彘，弗为也，弗能无亏；俎豆之列次，黍稷之先后，虽知弗教也，弗能害也。不能祝者，不可以为祝，无害于为尸；不能御者，不可以为仆，无害于为佐。故位愈尊而身愈佚，身愈大而事愈少。譬如张琴，小弦虽急，大弦必缓。</p><p>无为者，道之体也；执后者，道之容也。无为制有为，术也；执后之制先，数也。放 于术则强，审于数则宁。今与人卞氏之壁，未受者，先也；求而致之，虽怨不逆者，后也。三人同舍，二人相争，争者各自以为直，不能相听，一人虽愚，必从 而决之，非以智，不争也。两人相斗，一赢在侧，助一人则胜，救一人则免，斗者虽强，必制一赢，非以勇也，以不斗也。由此观之，后之制先，静之胜躁，数也。倍道弃数，以求苟遇，变常易故，以知要遮，过则自非，中则以为候，暗行缪改，终身不瞎：此之谓狂。有祸则础，有福则赢，有过则悔，有功则矜，遂不知反：此谓狂人。</p><p>员之中规，方之中矩，行成兽，止成文，可以将少，而不可以将众。萝菜成行，瓶瓯有堤，量粟而春，数米而炊，可以治家，而不可以治国，涤杯而食，洗爵而饮，浣而后馈，可以养家老，而不可以飨三军。 非易不可以治大，非简不可以合众。大乐必易，大礼必简。易故能天，简故能地。大乐无怨，大礼不责，四海之内，莫不系统，故能帝也。</p><p>心有忧者，筐床袄席，弗能安也，菰饭刍牛，弗能甘也，琴瑟鸣芋弗能乐也。患解忧除，然后食甘寝宁，居安游乐。由是观之，生有以乐也，死有以哀也。今务益性之所不能乐，而以害性之所以乐，故虽富有天下，贵为天子，而不免为哀之人。</p><p>凡人之性，乐恬而憎悯，乐佚而憎劳。心常无欲，可谓恬矣；形常无事，可谓佚矣。游心于恬，舍形于佚，以俟天命，自乐于内，无急于外，虽天下之大，不足以易其一概日月廋而无溉于志，故虽贱如贵，虽贫如富。大道无形，大仁无亲，大辩无声，大廉不嗛，大勇不矜，五者无弃，而几乡方矣。</p><p>军多令则乱，酒多约则辩。乱则降北，辩则本贼。故始于都者常大于鄙，始于乐者，常大于悲，其作始简者，其终本必调。今有美酒嘉肴以相飨，卑体婉辞以接之，欲以合欢，争盈爵之间反生斗，斗而相伤，三族结怨，反其所憎，此酒之败也。《诗》之失僻，乐之失刺，礼之失责。徵音非无羽声也，羽音非无徵声也。五音莫不有声，而以徵羽定名者，以胜者也。故仁义智勇，圣人之所以备有也，然而皆立一名者，言其大者也。阳气起于东北，尽于西南；阴气起于西南，尽于东北。阴阳之始，皆调适相似，日长其类，以侵相远，或热焦沙，或寒凝水，故圣人谨慎其所积。水出于山而入于海，稼生于野而藏于凛，见所始则知终矣。席之先雚蕈，樽之上玄酒，沮之先生鱼，豆之先泰羹，此皆不快于耳目，不适于口腹，而先王贵之，先本而后未。圣人之接物，千变万轸，必有不化面应化者。夫寒之与暖相反，大寒地诉水凝，火弗为衰其暑；大热烁石流金，火弗为益其烈。寒暑之变，无损益于己，质有之也。</p><p>圣人常后而不先，常应而不唱；不进而求，不退而让；随时三年，时去我先；去时 三年，时在我后；无去无就，中立其所。天道无亲，唯德是与。有道者，不失时与人；无道者，失于时而取人。直己而待命，时之至不可迎而反也；要遮而求合，时之去不可追而援也。故不曰我无以为而天下远，不曰我不欲而天下不至。古之存己者，乐德而忘贱，故名不动志；乐道而忘贫，故利不动心。名利充天下，不足以概志，故廉而能乐，静而能澹。故其身治者，可与言道矣。自身以上至于荒芒尔远矣；自死而天下无穷尔滔矣，以数杂之寿，忧天下之乱，犹忧河水之少，泣而益之也。龟三千岁，浮游不过三日，以浮游而为龟忧养生之具，人必笑之矣。故不忧天下之乱，而乐其身之治者，可与言道矣。君子为善不能使福必来，不为非，而不能使祸无至。福之至也，非其所求，故不伐其功；祸之来也，非其所生，故不悔其行。内修极而横祸至者，皆天也，非人也。故中心常恬漠，累积其德；狗吠而不惊，自信 其情。 故知道者不惑，知命者不忧。万乘之主卒，葬其骸于广野之中，祀其鬼神于明堂之上，神贵于形也。故神制则形从，形胜则神穷，聪明虽用，必反诸神，谓之太冲。</p></div></div></main><footer class="VPDocFooter" data-v-a593e9e2 data-v-e7501f4c><!--[--><!--]--><div class="edit-info" data-v-e7501f4c><div class="edit-link" data-v-e7501f4c><a class="VPLink link vp-external-link-icon no-icon edit-link-button" href="https://github.com/hefung/xuanxue/edit/main/content/相关经典/淮南子/淮南子(卷十五).md" target="_blank" rel="noreferrer" data-v-e7501f4c><!--[--><span class="vpi-square-pen edit-link-icon" data-v-e7501f4c></span> 为此页提供修改建议<!--]--></a></div><div class="last-updated" data-v-e7501f4c><p class="VPLastUpdated" data-v-e7501f4c data-v-66125275>最后更新于: <time datetime="2026-02-21T16:19:15.000Z" data-v-66125275></time></p></div></div><nav class="prev-next" aria-labelledby="doc-footer-aria-label" data-v-e7501f4c><span class="visually-hidden" id="doc-footer-aria-label" data-v-e7501f4c>Pager</span><div class="pager" data-v-e7501f4c><a class="VPLink link pager-link prev" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%9B%9B)" data-v-e7501f4c><!--[--><span class="desc" data-v-e7501f4c>上一篇</span><span class="title" data-v-e7501f4c>淮南子(卷十四)</span><!--]--></a></div><div class="pager" data-v-e7501f4c><a class="VPLink link pager-link next" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AD)" data-v-e7501f4c><!--[--><span class="desc" data-v-e7501f4c>下一篇</span><span class="title" data-v-e7501f4c>淮南子(卷十六)</span><!--]--></a></div></nav></footer><!--[--><!--]--></div></div></div><!--[--><!--]--></div></div><footer class="VPFooter has-sidebar" data-v-98fd5673 data-v-5fedb39b><div class="container" data-v-5fedb39b><p class="message" data-v-5fedb39b>中华传统五术书籍传世经典著作 </p><p class="copyright" data-v-5fedb39b>Copyright © 2019 - Present HeFung</p></div></footer><!--[--><!--]--></div></div>
    
    
  </body>
</html>
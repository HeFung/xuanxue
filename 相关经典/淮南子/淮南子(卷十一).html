<!DOCTYPE html>
<html lang="zh-Hans" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>淮南子 - 卷十一 缪称训 | 玄学宝典</title>
    
    <meta name="generator" content="VitePress v2.0.0-alpha.13">
    <link rel="preload stylesheet" href="/xuanxue/assets/style.BiHBMGf7.css" as="style">
    <link rel="preload stylesheet" href="/xuanxue/vp-icons.css" as="style">
    <script type="module" src="/xuanxue/assets/chunks/metadata.614e8be3.js"></script>
    <script type="module" src="/xuanxue/assets/app.Do6X0UZS.js"></script>
    <link rel="preload" href="/xuanxue/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/xuanxue/assets/chunks/theme.y3OsTCG5.js">
    <link rel="modulepreload" href="/xuanxue/assets/chunks/framework.OdZ9PIR3.js">
    <link rel="modulepreload" href="/xuanxue/assets/相关经典_淮南子_淮南子(卷十一).md.BnUhmyt_.lean.js">
    <link rel="icon" href="/logo.svg">
    <link rel="icon" type="image/svg+xml" href="/favicon.svg">
    <link rel="shortcut icon" href="/favicon.ico">
    <link rel="manifest" href="/site.webmanifest">
    <meta name="theme-color" content="#5f67ee">
    <meta name="msapplication-TileColor" content="#da532c">
    <meta name="apple-mobile-web-app-title" content="玄学宝典">
    <meta name="author" content="Theo">
    <meta name="copyright" content="Theo">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta property="og:type" content="website">
    <meta property="og:locale" content="zh-Hans">
    <meta property="og:site_name" content="玄学宝典">
    <meta name="twitter:card" content="summary_large_image">
    <meta name="robots" content="index, follow, max-snippet:-1, max-image-preview:large, max-video-preview:-1">
    <meta name="google-site-verification" content="bOXLe1lrqePxxyksBSbMgqbELMkTX9Q_FkyEuVwTobI">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
    <link rel="canonical" href="https://hefung.github.io/xuanxue/相关经典/淮南子/淮南子(卷十一)">
    <meta property="og:title" content="淮南子 - 卷十一 缪称训">
    <meta property="og:url" content="https://hefung.github.io/xuanxue/相关经典/淮南子/淮南子(卷十一)">
    <meta property="og:image" content="https://hefung.github.io//xuanxue/logo.svg">
    <meta property="og:description" content="中华传统五术书籍传世经典著作">
    <meta name="twitter:title" content="淮南子 - 卷十一 缪称训">
    <meta name="twitter:image" content="https://hefung.github.io//xuanxue/logo.svg">
    <meta name="twitter:description" content="中华传统五术书籍传世经典著作">
    <meta property="article:published_time" content="2020-07-21T08:17:36.000Z">
    <meta property="article:modified_time" content="2026-02-21T16:19:15.000Z">
    <script type="application/ld+json">{"@context":"https://schema.org","@type":"BlogPosting","headline":"淮南子 - 卷十一 缪称训","inLanguage":"zh-Hans","author":{"@type":"Person","name":"Theo","url":"https://hefung.github.io/xuanxue"},"publisher":{"@type":"Organization","name":"Theo","logo":{"@type":"ImageObject","url":"https://hefung.github.io//xuanxue/logo.svg"}},"mainEntityOfPage":"https://hefung.github.io/xuanxue/相关经典/淮南子/淮南子(卷十一)","description":"中华传统五术书籍传世经典著作","url":"https://hefung.github.io/xuanxue/相关经典/淮南子/淮南子(卷十一)","image":"https://hefung.github.io//xuanxue/logo.svg"}</script>
  </head>
  <body>
    <div id="app"><div class="Layout" data-v-98fd5673><!--[--><div class="bulletin-wrapper" style="width:300px;"><div class="bulletin-title"><span class="bulletin-icon left"><svg class="bulletin-icon" xmlns="http://www.w3.org/2000/svg" xmlns:xlink="http://www.w3.org/1999/xlink" viewBox="0 0 32 32" style="width:20px;height:20px;font-size:20px;color:rgb(255, 255, 255);"><path d="M27.16 8.08l-1.53 1.29a10 10 0 0 1-.29 13.23l1.47 1.4a12 12 0 0 0 .35-15.88z" fill="currentColor"></path><path d="M21.58 12a6 6 0 0 1-.18 7.94l1.47 1.36a8 8 0 0 0 .23-10.59z" fill="currentColor"></path><path d="M18 30a1 1 0 0 1-.71-.3L9.67 22H3a1 1 0 0 1-1-1V11a1 1 0 0 1 1-1h6.67l7.62-7.7a1 1 0 0 1 1.41 0a1 1 0 0 1 .3.7v26a1 1 0 0 1-1 1zM4 20h6.08a1 1 0 0 1 .71.3L17 26.57V5.43l-6.21 6.27a1 1 0 0 1-.71.3H4z" fill="currentColor"></path></svg><span>公告</span></span><svg class="btn-close" t="1573745677073" viewBox="0 0 1024 1024" version="1.1" xmlns="http://www.w3.org/2000/svg" p-id="4448" width="22" height="22"><path d="M512 34.133333a486.4 486.4 0 1 0 486.4 486.4A486.4 486.4 0 0 0 512 34.133333z m209.4848 632.8064l-55.6032 55.466667-151.517867-151.125333-151.517866 151.1168-55.6032-55.466667 151.517866-151.108267L307.242667 364.714667l55.6032-55.466667 151.517866 151.125333 151.517867-151.1168 55.6032 55.466667-151.517867 151.099733z m0 0" p-id="4449"></path></svg></div><div class="bulletin-content"><h3 class="bulletin-h3">本次更新：</h3><p class="bulletin-p">打赏：扫码赞助我们</p><img class="bulletin-img" src="/xuanxue/assets/alipay.C27EkAQW.png"><hr><div class="btn-group"><a class="btn" href="https://viptv.work/" target="_blank">官网</a></div></div></div><!--]--><!--[--><span tabindex="-1" data-v-845e52b9></span><a href="#VPContent" class="VPSkipLink visually-hidden" data-v-845e52b9>跳转到内容</a><!--]--><!----><header class="VPNav" data-v-98fd5673 data-v-f1d160f5><div class="VPNavBar" data-v-f1d160f5 data-v-9445f4a8><div class="wrapper" data-v-9445f4a8><div class="container" data-v-9445f4a8><div class="title" data-v-9445f4a8><div class="VPNavBarTitle has-sidebar" data-v-9445f4a8 data-v-0bf75ee5><a class="title" href="/xuanxue/" data-v-0bf75ee5><!--[--><!--]--><!--[--><img class="VPImage logo" src="/xuanxue/logo.svg" width="24" height="24" alt="avatar" fetchpriority="high" data-v-7bd89446><!--]--><span data-v-0bf75ee5>玄学宝典</span><!--[--><!--]--></a></div></div><div class="content" data-v-9445f4a8><div class="content-body" data-v-9445f4a8><!--[--><!--]--><div class="VPNavBarSearch search" data-v-9445f4a8><!--[--><!----><div id="docsearch"><button type="button" aria-label="搜索书籍" aria-keyshortcuts="/ control+k meta+k" class="DocSearch DocSearch-Button"><span class="DocSearch-Button-Container"><span class="vpi-search DocSearch-Search-Icon"></span><span class="DocSearch-Button-Placeholder">搜索书籍</span></span><span class="DocSearch-Button-Keys"><kbd class="DocSearch-Button-Key"></kbd><kbd class="DocSearch-Button-Key"></kbd></span></button></div><!--]--></div><nav aria-labelledby="main-nav-aria-label" class="VPNavBarMenu menu" data-v-9445f4a8 data-v-7b9fd42f><span id="main-nav-aria-label" class="visually-hidden" data-v-7b9fd42f> Main Navigation </span><!--[--><!--[--><a class="VPLink link VPNavBarMenuLink" href="/xuanxue/%E5%B1%B1/%E5%8D%9A%E5%B1%B1%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>山</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8C%BB/%E5%85%AB%E6%AE%B5%E9%94%A6" tabindex="0" data-v-7b9fd42f data-v-baa58139><!--[--><span data-v-baa58139>医</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%91%BD/%E5%85%AB%E5%AD%97%E5%9F%BA%E7%A1%80/%E7%94%9F%E8%BE%B0%E5%85%AB%E5%AD%97" tabindex="0" data-v-7b9fd42f data-v-baa58139><!--[--><span data-v-baa58139>命</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%9B%B8/%E5%86%B0%E9%89%B4" tabindex="0" data-v-7b9fd42f data-v-baa58139><!--[--><span data-v-baa58139>相</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8D%9C/%E6%AF%95%E6%B3%95%E8%B5%8B/%E6%AF%95%E6%B3%95%E8%B5%8B-%E4%B8%8A" tabindex="0" data-v-7b9fd42f data-v-baa58139><!--[--><span data-v-baa58139>卜</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>灵宠</span><!--]--></a><!--]--><!--[--><a class="VPLink link VPNavBarMenuLink active" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-7b9fd42f data-v-baa58139><!--[--><span data-v-baa58139>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-9445f4a8 data-v-83751bc4><button class="VPSwitch VPSwitchAppearance" type="button" role="switch" title aria-checked="false" data-v-83751bc4 data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div><div class="VPSocialLinks VPNavBarSocialLinks social-links" data-v-9445f4a8 data-v-53533528 data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div><div class="VPFlyout VPNavBarExtra extra" data-v-9445f4a8 data-v-6b152c6e data-v-cd0d26e9><button type="button" class="button" aria-haspopup="true" aria-expanded="false" aria-label="extra navigation" data-v-cd0d26e9><span class="vpi-more-horizontal icon" data-v-cd0d26e9></span></button><div class="menu" data-v-cd0d26e9><div class="VPMenu" data-v-cd0d26e9 data-v-5a894ac2><!----><!--[--><!--[--><!----><div class="group" data-v-6b152c6e><div class="item appearance" data-v-6b152c6e><p class="label" data-v-6b152c6e>主题模式</p><div class="appearance-action" data-v-6b152c6e><button class="VPSwitch VPSwitchAppearance" type="button" role="switch" title aria-checked="false" data-v-6b152c6e data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div></div></div><div class="group" data-v-6b152c6e><div class="item social-links" data-v-6b152c6e><div class="VPSocialLinks social-links-list" data-v-6b152c6e data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-9445f4a8 data-v-cd1f8847><span class="container" data-v-cd1f8847><span class="top" data-v-cd1f8847></span><span class="middle" data-v-cd1f8847></span><span class="bottom" data-v-cd1f8847></span></span></button></div></div></div></div><div class="divider" data-v-9445f4a8><div class="divider-line" data-v-9445f4a8></div></div></div><!----></header><div class="VPLocalNav has-sidebar empty" data-v-98fd5673 data-v-c66e935e><div class="container" data-v-c66e935e><button class="menu" aria-expanded="false" aria-controls="VPSidebarNav" data-v-c66e935e><span class="vpi-align-left menu-icon" data-v-c66e935e></span><span class="menu-text" data-v-c66e935e>文章</span></button><div class="VPLocalNavOutlineDropdown" style="--vp-vh:0px;" data-v-c66e935e data-v-b2135b0f><button data-v-b2135b0f>返回顶部</button><!----></div></div></div><aside class="VPSidebar" data-v-98fd5673 data-v-9cb651e2><div class="curtain" data-v-9cb651e2></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9cb651e2><span class="visually-hidden" id="sidebar-aria-label" data-v-9cb651e2> Sidebar Navigation </span><!--[--><!--]--><!--[--><div class="no-transition group" data-v-35bb9994><section class="VPSidebarItem level-0 has-active" data-v-35bb9994 data-v-56940f62><!----><div class="items" data-v-56940f62><!--[--><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" data-v-56940f62><!--[--><p class="text" data-v-56940f62>道德经(帛书版)</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-56940f62><!--[--><p class="text" data-v-56940f62>了凡四训</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%91%A8%E6%98%93%E5%85%AD%E5%8D%81%E5%9B%9B%E5%8D%A6" data-v-56940f62><!--[--><p class="text" data-v-56940f62>周易六十四卦</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%89%E5%AD%97%E7%BB%8F" data-v-56940f62><!--[--><p class="text" data-v-56940f62>三字经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E6%B8%85%E9%9D%99%E7%BB%8F" data-v-56940f62><!--[--><p class="text" data-v-56940f62>太上清静经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E6%95%99%E5%85%AB%E5%A4%A7%E7%A5%9E%E5%92%92" data-v-56940f62><!--[--><p class="text" data-v-56940f62>道教八大神咒</p><!--]--></a><!----></div><!----></div><section class="VPSidebarItem level-1 collapsible collapsed has-active" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>淮南子</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%80)" data-v-56940f62><!--[--><p class="text" data-v-56940f62>淮南子(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C)" data-v-56940f62><!--[--><p class="text" data-v-56940f62>淮南子(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%89)" data-v-56940f62><!--[--><p class="text" data-v-56940f62>淮南子(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%9B%9B)" data-v-56940f62><!--[--><p class="text" data-v-56940f62>淮南子(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%94)" data-v-56940f62><!--[--><p class="text" data-v-56940f62>淮南子(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AD)" data-v-56940f62><!--[--><p class="text" data-v-56940f62>淮南子(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%83)" data-v-56940f62><!--[--><p class="text" data-v-56940f62>淮南子(卷七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AB)" data-v-56940f62><!--[--><p class="text" data-v-56940f62>淮南子(卷八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B9%9D)" data-v-56940f62><!--[--><p class="text" data-v-56940f62>淮南子(卷九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81)" data-v-56940f62><!--[--><p class="text" data-v-56940f62>淮南子(卷十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷十三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%9B%9B)" data-v-56940f62><!--[--><p class="text" data-v-56940f62>淮南子(卷十四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%94)" data-v-56940f62><!--[--><p class="text" data-v-56940f62>淮南子(卷十五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AD)" data-v-56940f62><!--[--><p class="text" data-v-56940f62>淮南子(卷十六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%83)" data-v-56940f62><!--[--><p class="text" data-v-56940f62>淮南子(卷十七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AB)" data-v-56940f62><!--[--><p class="text" data-v-56940f62>淮南子(卷十八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B9%9D)" data-v-56940f62><!--[--><p class="text" data-v-56940f62>淮南子(卷十九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81)" data-v-56940f62><!--[--><p class="text" data-v-56940f62>淮南子(卷二十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷二十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷二十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷二十三)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%86%85%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭内景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭外景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E7%9A%87%E5%BA%AD%E4%B8%AD%E6%99%AF%E7%BB%8F" data-v-56940f62><!--[--><p class="text" data-v-56940f62>太上皇庭中景经</p><!--]--></a><!----></div><!----></div><section class="VPSidebarItem level-1 collapsible collapsed" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>下清宫</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%80)" data-v-56940f62><!--[--><p class="text" data-v-56940f62>下清宫(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%8C)" data-v-56940f62><!--[--><p class="text" data-v-56940f62>下清宫(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%89)" data-v-56940f62><!--[--><p class="text" data-v-56940f62>下清宫(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%9B%9B)" data-v-56940f62><!--[--><p class="text" data-v-56940f62>下清宫(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%94)" data-v-56940f62><!--[--><p class="text" data-v-56940f62>下清宫(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%85%AD)" data-v-56940f62><!--[--><p class="text" data-v-56940f62>下清宫(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%83)" data-v-56940f62><!--[--><p class="text" data-v-56940f62>下清宫(卷七)</p><!--]--></a><!----></div><!----></div><!--]--></div></section><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-98fd5673 data-v-920254ba><div class="VPDoc has-sidebar has-aside" data-v-920254ba data-v-a593e9e2><!--[--><!--]--><div class="container" data-v-a593e9e2><div class="aside" data-v-a593e9e2><div class="aside-curtain" data-v-a593e9e2></div><div class="aside-container" data-v-a593e9e2><div class="aside-content" data-v-a593e9e2><div class="VPDocAside" data-v-a593e9e2 data-v-12f9fedb><!--[--><!--]--><!--[--><!--[--><!--[--><!--[--><div class="share-link-container" data-v-f1d5de52><button class="share-link-button" data-v-f1d5de52><span data-v-f1d5de52><i class="fas fa-share-alt" data-v-f1d5de52></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-12f9fedb data-v-1926b221><div class="content" data-v-1926b221><div class="outline-marker" data-v-1926b221></div><div aria-level="2" class="outline-title" id="doc-outline-aria-label" role="heading" data-v-1926b221>本页目录</div><ul class="VPDocOutlineItem root" data-v-1926b221 data-v-942c7898><!--[--><!--]--></ul></div></nav><!--[--><!--]--><div class="spacer" data-v-12f9fedb></div><!--[--><!--[--><!--[--><!--[--><!--[--><a class="lm-link no-icon link has-promo" href="https://vodtv.cn/" rel="sponsored noreferrer" target="_blank" data-v-0166ffc9><!--[--><img src="https://vodtv.cn/logo.svg" width="32" height="32" loading="lazy" aria-hidden="true" alt data-no-viewer class="icon" data-v-0166ffc9 data-v-e955660c><div data-v-0166ffc9><!--[--><span class="promo" data-v-0166ffc9>VIP 影视导航</span><p class="info" data-v-0166ffc9>专注 & 洞察 & 分享</p><p class="info" data-v-0166ffc9>覆盖 <span class="promo-text">200+国家</span> 轻松可用</p><!--]--></div><!--]--></a><!--]--><!--]--><!--]--><!--]--><!--]--><!----><!--[--><!--]--><!--[--><!--]--></div></div></div></div><div class="content" data-v-a593e9e2><div class="content-container" data-v-a593e9e2><!--[--><!--]--><main class="main" data-v-a593e9e2><div style="position:relative;" class="vp-doc _xuanxue_%E7%9B%B8%E5%85%B3%E7%BB%8F%E5%85%B8_%E6%B7%AE%E5%8D%97%E5%AD%90_%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%80) external-link-icon-enabled" data-v-a593e9e2><div><div style="display:none;" hidden="true" aria-hidden="true">Are you an LLM? You can read better optimized documentation at /xuanxue/相关经典/淮南子/淮南子(卷十一).md for this page in Markdown format</div><h1 id="淮南子-卷十一-缪称训" tabindex="-1">淮南子 - 卷十一 缪称训 <a class="header-anchor" href="#淮南子-卷十一-缪称训" aria-label="Permalink to “淮南子 - 卷十一 缪称训”">​</a></h1><p>道至高无上，至深无下，平乎准，直乎绳，圆乎规，方乎矩，包裹宇宙而无表里，洞同覆载而无所碍。是故体道者，不哀不乐，不喜不怒，其坐无虑，其寝无梦，物来而名，事来而应。主者，国之心，心治则百节皆安，心扰则百节皆乱。故其心治者，支体相遗也；其国治者，君臣相忘也。黄帝曰：“芒芒昧昧，从天之道，与元同气。”故至德者，言同略，事同指，上下一心，无岐道旁见者，遏障之于邪，开道之于善，而民乡方矣。故《易》曰：“同人于野，利涉大川。”道者，物之所导也；德者，性之所扶也；仁者，积恩之见证也；义者，比于人心而合于众适者也。故道灭而德用，德衰而仁义生。故上世体道而不德，中世守德而弗坏也，末世绳绳乎唯恐失仁义。君子非仁义无以生，失仁义，则失其所以生；小人非嗜欲无以活，失嗜欲，则失其所以活。故君子惧失仁义，小人惧失利。观其所惧，知各殊矣。易曰：“即鹿无虞，惟入于林中，君子几不如舍，往吝。”其施厚者其报美，其怨大者其祸深。薄施而厚望，畜怨而无患者，古今未之有也。是故圣人察其所以往，则知其所以来者。圣人之道，犹中衢而致尊邪：过者斟酌，多少不同，各得其所宜。是故得一人，所以得百人也。人以其所愿于上，以交其下，谁弗戴？以其所欲于下，以事其上，谁弗喜？《诗》云：“媚兹一人，应侯慎德。”慎德大矣，一人小矣。能善小，其能善大矣。</p><p>君子见过忘罚，故能谏；见贤忘贱，故能让；见不足忘贫，故能施。情系于中，行形于外。凡行戴情，虽过无怨；不戴其情，虽忠来恶。后稷广利天下，犹不自矜。禹无废功，无废财，自视犹觖如也。满如陷，实如虚，尽之者也。凡人各贤其所说，而说其所快。世莫不举贤，或以治，或以乱，非自遁，求同乎己者也。己未必得贤，而求与己同者，而欲得贤，亦不几矣！使尧度舜则可，使桀度尧，是犹以升量石也。今谓狐狸，则必不知狐，又不知狸。非未尝见狐者，必未尝见狸也。狐、狸非异，同类也。而谓狐狸，则不知狐、狸。是故谓不肖者贤，则必不知贤；谓贤者不肖，则必不知不肖者矣。</p><p>圣人在上，则民乐其治；在下，则民慕其意。小人在上位，如寝关曝纩，不得须臾宁。故《易》曰：“乘马班如，泣血涟如。”言小人处非其位，不可长也。物莫无所不用，天雄乌喙，药之凶毒也，良医以活人；侏儒鼓师，人之困慰者也，人主以备乐。是故圣人制其 剟材，无所不用矣。勇士一呼，三军皆辟，其出之也诚。故倡而不和，意而不戴，中心必有不合者也。故舜不降席而王天下者，求诸己也。故上多故,则民多诈矣，身曲而景直者，未之闻也。说之所不至者，容貌至焉；容貌之所不至者，感忽至焉。感乎心，明乎智，发而成形，精之至也。可以形势接，而不可以昭誋。戎、翟之马，皆可以驰驱，或近或远，唯造父能尽其力；三苗之民，皆可使忠信，或贤或不肖，唯唐、虞能齐其美。必有不传者。中行缪伯手搏虎，而不能生也，盖力优而克不能及也。用百人之所能，则得百人之力；举千人之所爱，则得千人之心。辟若伐树而引其本，千枝万叶则莫得弗从也。慈父之爱子，非为报也，不可内解于心；圣人之养民，非求用也，性不能已。若火之自热，冰之自寒。夫有何修焉！及恃其力，赖其功者，若失火舟中。故君子见始，其知终矣。媒妁誉人，而莫之德也；取庸而强饭之，莫之爱也。虽亲父慈母，不加于此，有以为，则恩不接矣。故送往者，非所以迎来也；施死者，非专为生也。诚出于己，则所动者远矣。锦绣登庙，贵文也；圭璋在前，尚质也。文不胜质，之谓君子。故终年为车，无三寸之[钅害]，不可以驱驰；匠人斫户，无一尺之楗，不可以闭藏。故君子行斯乎其所结。心之精者，可以神化，而不可以导人；目之精者，可以消泽，而不可以昭誋。在混冥之中，不可谕于人。故舜不降席而天下治，桀不下陛而天下乱，盖情甚乎叫呼也。无诸己，求诸人，古今未之闻也。</p><p>同言而民信，信在言前也；同令而民化，诚在令外也。圣人在上，民迁而化，情以先之也。动于上，不应于下者，情与令殊也。故《易》曰：“亢龙有悔。”三月婴儿，未知利害也，而慈母之爱谕焉者，情也。故言之用者，昭昭乎小哉！不言之用者，旷旷乎大哉！身君子之言，信也；中君子之意，忠也。忠信形于内，感动应于外，故禹执干戚，舞于两阶之间，而三苗服。鹰翔川，鱼鳖沈，飞鸟扬，必远害也。子之死父也，臣之死君也，世有行之者矣，非出死以要名也，恩心之藏于中，而不能违其难也。故人之甘甘，非正为 跖也，而跖焉往。君子之惨怛，非正为伪形也，谕乎人心。非从外入，自中出者也。义正乎君，仁亲乎父。故君之于臣也，能死生之，不能使为苟简易；父之于子也，能发起之，不能使无忧寻。故义胜君，仁胜父，则君尊而臣忠，父慈而子孝。圣人在上，化育如神。太上曰：“我其性与！”其次曰：“微彼，其如此乎！”故《诗》曰：“执辔如组。”《易》曰：“含章可贞。”运于近，成文于远。</p><p>夫察所夜行，周公惭乎景，故君子慎其独也。释近斯远，塞矣。闻善易，以正身难。夫子见禾之三变也，滔滔然曰：“狐向丘而死，我其首禾乎！”故君子见善则痛其身焉。身苟正，怀远易矣。故《诗》曰：“弗躬弗亲，庶民弗信。”小人之从事也，曰苟得，君子曰苟义。所求者同，所期者异乎！击舟水中，鱼沈而鸟扬，同闻而殊事，其情一也。僖负羁以壶餐表其闾。赵宣孟以束脯免其躯，礼不隆，而德有余，仁心之感恩接而よ怛生。故其入人深。俱之叫呼也，在家老则为恩厚，其在责人则生争斗。故曰：兵莫憯于意志，莫邪为下；寇莫大于阴阳，枹鼓为小。圣人为善，非以求名，而名从之。名不与利期，而利归之。故人之忧喜，非为蹗，蹗焉往生也。故至人不容。故若眯而抚，若跌而据。圣人之为治，漠然不见贤焉，终而后知其可大也。若日之行，骐骥不能与之争远。</p><p>今夫夜有求，与瞽师并，东方开，斯照矣。动而有益，则损随之。故《易》曰：“剥之不可遂尽也。故受之以复。”积薄为厚，积卑为高，故君子日孳孳以成辉，小人日怏怏以至辱。其消息也，离朱弗能见也。文王闻善如不及，宿不善如不祥。非为日不足也，其忧寻推之也。故《诗》曰：“周虽旧邦，其命维新。”怀情抱质，天弗能杀，地弗能霾也。声扬天地之间，配日月之光，甘乐之者也。苟向善，虽过无怨；苟不向善，虽忠来患。故怨人不如自怨，求诸人不如求诸己得也。声自召也，貌自示也，名自命也，文自官也，无非己者。操锐以刺，操刃以击，何怨乎人？故管子文锦也，虽丑登庙；子产练染也，美而不尊。虚而能满，淡而有味，被褐怀玉者。故两心不可以得一人，一心可以得百人。男子树兰，美而不芳，继子得食，肥而不泽，情不相与往来也。</p><p>生所假也，死所归也。故宏演直仁而立死，王子闾张掖而受刃，不以所托害所归也。故世治则以义卫身，世乱则以身卫义。死之日，行之终也，故君子慎一用之。无勇者，非先慑也，难至而失其守也；贪婪者，非先欲也，见利而忘其害也。虞公见垂棘之璧，而不知虢祸之及己也。故至道之人，不可遏夺也。人之欲荣也，以为己也，于彼何益？圣人之行义也，其忧寻出乎中也，于己何以利？故帝王者多矣，而三王独称；贫贱者多矣，而伯夷独举。以贵为圣乎？则圣者众矣；以贱为仁乎？则贱者多矣。何圣人之寡也。独专之意乐哉！忽乎日滔滔以自新，忘老之及己也。始乎叔季，归乎伯孟，必此积也。不身遁，斯亦不遁人。故若行独梁，不为无人不兢其容。故使人信己者易，而蒙衣自信者难。情先动，动无不得；无不得，则无 莙，发莙而后快。故唐、虞之举错也，非以偕情也，快己而天下治；桀、纣非正贼之也，快己而百事废。喜憎议而治乱分矣。</p><p>圣人之行，无所合，无所离，譬若鼓，无所与调，无所不比。丝管金石，小大修短有叙，异声而和；君臣上下，官职有差，殊事而调。夫织者日以进，耕者日以却，事相反，成功一也。申喜闻乞人之歌而悲，出而视之，其母也。艾陵之战也，夫差曰：“夷声阳，句吴其庶乎！”同是声而取信焉异。有诸情也。故心哀而歌不乐，心乐而哭不哀。夫子曰：“弦则是也，其声非也。”文者，所以接物也，情系于中而欲发外者也。以文灭情，则失情；以情灭文，则失文。文情理通，则凤麟极矣。言至德之怀远也。输子阳谓其子曰：“良工渐乎矩凿之中。”矩凿之中，固无物而不周。圣王以治民，造父以治马，医骆以治病。同材而各自取焉。上意而民载，诚中者也。未言而信，弗召而至，或先之也， 忣于不己知者，不自知也。矜怛生于不足，华诬生于矜。诚中之人，乐而不忣，如鸮好声，熊之好经。夫有谁为矜。春女思，秋士悲，而知物化矣。号而哭，叽而哀，而知声动矣；容貌颜色，理诎[亻曳]倨佝，徇知情伪矣。故圣人栗栗乎其内，而至乎至极矣。</p><p>功名遂成，天也；循理受顺，人也。太公望、周公旦，天非为武王造之也；崇侯、恶来，天非为纣生之也；有其世，有其人也。教本乎君子，小人被其泽；利本乎小人，君子享其功。昔东户季子之世，道路不拾遗，耒耜余粮宿诸[ 每]首，使君子小人各得其宜也。故一人有庆，兆民赖之。凡高者贵其左，故下之于上曰左之，臣辞也；下者贵其右，故上之于下曰右之，君让也。故上左迁，则失其所尊也；臣右还，则失其所贵矣。小快害道，斯须害仪。子产腾辞，狱繁而无邪，失诸情者，则塞于辞矣。成国之道，工无伪事，农无遗力，士无隐行，官无失法。譬若设网者，引其纲而万目开矣。舜、禹不再受命，尧、舜传大焉，先形乎小也。刑于寡妻，至于兄弟，禅于家国，而天下从风。故戎兵以大知小，人以小知大。君子之道，近而不可以至，卑而不可以登，无载焉而不胜，大而章，远而隆，知此之道，不可求于人，斯得诸己也。释己而求诸人，去之远矣。</p><p>君子者，乐有余而名不足，小人乐不足而名有余。观于有余不足之相去，昭然远矣。含而弗吐，在情而不萌者，未之闻也。君子思义而不虑利，小人贪利而不顾义。子曰：“钧之哭也，曰：‘子予奈何兮乘我何’其哀则同，其所以哀则异。”故哀乐之袭人情也深矣。凿地漂池，非止以劳苦民也。各从其跖而乱生焉。其载情一也，施人则异矣。故唐、虞日孳孳以致于王，桀、纣日怏怏以致于死，不知后世之讥己也。凡人情，说其所苦即乐，失其所乐则哀。故知生之乐，必知死之哀。有义者不可欺以利，有勇者不可劫以惧，如饥渴者不可欺以虚器也。人多欲亏义，多忧害智，多惧害勇。嫚生乎小人，蛮夷皆能之；善生乎君子，诱然与日月争光，天下弗能遏夺。故治国乐其所以存，亡国亦乐其所以亡也。金锡不消释则不流刑，上忧寻不诚则不法民。忧寻不在民，则是绝民之系也。君反本，而民系固也。至德小节备，大节举。齐桓举而不密，晋文密而不举。晋文得之乎闺内，失之乎境外；齐桓失之乎闺内，而得之乎本朝。</p><p>水下流而广大，君下臣而聪明。君不与臣争功，而治道通矣。管夷吾、百里奚经而成之，齐桓、秦穆受而听之。照惑者，以东为西，惑也；见日而寤矣。卫武侯谓其臣曰：“小子无谓我老而羸我，有过必谒之。”是武侯如弗羸之必得羸。故老而弗舍，通乎存亡之论者也。人无能作也，有能为也；有能为也，而无能成也。人之为，天成之。终身为善，非天不行；终身为不善，非天不亡。故善否，我也；祸福，非我也。故君子顺其在己者而已矣。性者，所受于天也；命者，所遭于时也。有其材，不遇其世，天也。太公何力，比干何罪，循性而行指，或害或利。求之有道，得之在命。故君子能为善，而不能必其得福；不忍为非，而未能必免其祸。君，根本也；臣，枝叶也。根本不美，枝叶茂者，未之闻也。有道之世，以人与国；无道之世，以国与人。尧王天下而忧不解，授舜而忧释。忧而守之，而乐与贤终，不私其利矣。</p><p>凡万物有所施之，无小不可；为无所用之，碧瑜粪土也。人之情，于害之中争取小焉，于利之中争取大焉。故同味而嗜厚膊者，必其甘之者也；同师而超群者，必其乐之者也。弗甘弗乐，而能为表者，未之闻也。君子时则进，得之以义，何幸之有！不时则退，让之以义，何不幸之有！故伯夷饿死首阳之下，犹不自悔，弃其所贱，得其所贵也。福之萌也绵绵，祸之生也分分。祸福之始萌微，故民嫚之。唯圣人见其始而知其终。故传曰：“鲁酒薄而邯郸围，羊羹不斟而宋国危。” 明主之赏罚，非以为己也，以为国也。适于己而无功于国者，不施赏焉；逆于己便于国者，不加罚焉。故楚庄谓共雍曰：“有德者受吾爵禄，有功者受吾田宅。是二者，女无一焉，吾无以与女。”可谓不逾于理乎！其谢之也，犹未之莫与。周政至，殷政善，夏政行。行政善，善未必至也。至至之人，不慕乎行，不惭乎善。含德履道，而上下相乐也，不知其所由然。有国者多矣，而齐桓、晋文独名；泰山之上有七十坛焉，而三王独道。君不求诸臣，臣不假之君，修近弥远，而后世称其大。不越邻而成章，而莫能至焉。故孝己之礼可为也，而莫能夺之名也。必不得其所怀也。</p><p>义载乎宜之谓君子，宜遗乎义之谓小人。通智得而不劳，其次劳而不病，其下病而不劳。古人味而弗贪也，今人贪而弗味。歌之修其音也，音之不足于其美者也。金石丝竹，助而奏之，犹未足以至于极也。人能尊道行义，喜怒取予，欲如草之从风。召公桑蚕耕种之时，驰狱出拘，使百姓皆得反业修职。文王辞千里之地，而请去炮烙之刑。故圣人之举事也，进退不失时，若夏就 絺绤，上车授绥之谓也。老子学商容，见舌而知守柔矣；列子学壶子，观景柱而知持后矣。故圣人不为物先，而常制之，其类若积薪樵，后者在上。人以义爱，以党群，以群强。是故德之所施者博，则威之所行者远；义之所加者浅，则武之所制者小矣。铎以声自毁，膏浊以明自铄，虎豹之文来射，猿[犬穴]之捷来措。故子路以勇死，苌弘以智困。能以智知，而未能以智不知也。故行险者不得履绳，出林者不得直道，夜行瞑目而前其手，事有所至，而明有所害。人能贯冥冥入于昭昭，可与言至矣。 鹊巢知风之所起，獭穴知水之高下，晖目知晏，阴谐知雨，为是谓人智不如鸟兽，则不然。故通于一伎，察于一辞，可与曲说，未可与广应也。宁戚击牛角而歌，桓公举以大政；雍门子以哭见孟尝君，涕流沾缨。歌哭，众人之所能为也，一发声，入人耳，感人心，情之至者也。故唐、虞之法可效也。其谕人心，不可及也。简公以懦杀，子阳以猛劫，皆不得其道者也。故歌而不比于律者，其清浊一也；绳之外与绳之内，皆失直者也。纣为象箸而箕子叽，鲁以偶人葬而孔子叹，见所始则知所终。故水出于山，入于海；稼生乎野，而藏乎仓。圣人见其所生，则知其所归矣。</p><p>水浊者鱼噞，令苛者民乱。城峭者必崩，岸青者必陀。故商鞅立法而支解，吴起刻削而车裂。治国譬若张瑟，大弦[纟旦]，则小弦绝矣。故急辔数策者，非千里之御也。有声之声，不过百里；无声之声，施于四海。是故禄过其功者损，名过其实者蔽。情行合而名副之，祸福不虚至矣。身有丑梦，不胜正行；国有妖祥，不胜善政。是故前有轩冕之赏，不可以无功取也；后有斧钺之禁，不可以无罪蒙也。素修正者，弗离道也。君子不谓小善不足为也而舍之，小善积而为大善；不谓小不善为无伤也而为之，小不善积而为大不善。是故积羽沈舟，群轻折轴。故君子禁于微。壹快不足以成善，积快而为德；壹恨不足以成非，积恨而成怨。故三代之称，千岁之积誉也；桀、纣之谤，千岁之积毁也。</p><p>天有四时，人有四用。何谓四用？视而形之，莫明于目；听而精之，莫聪于耳；重而闭之，莫固于口；含而藏之，莫深于心。目见其形，耳听其声，口言其诚，而心致之精，则万物之化咸有极矣。地以德广，君以德尊，上也；地以义广，君以义尊，次也；地以强广，君以强尊，下也。故粹者王，驳者霸，无一焉者亡。昔二皇凤皇至于庭，三代至乎门，周室至乎泽。德弥粗，所至弥远；德弥精，所至弥近。君子诚仁，施亦仁，不施亦仁；小人诚不仁，施亦不仁，不施亦不仁。善之由我，与其由人若，仁德之盛者也，故情胜欲者昌，欲胜情者亡。欲知天道，察其数；欲行地道，物其树；欲知人道，从其欲。勿惊勿骇，万物将自理；勿挠勿撄，万物将自清。</p><p>察一曲者，不可与言化；审一时者，不可与言大。日不知夜，月不知昼，日月为明而弗能兼也，唯天地能函之。能包天地，曰唯无形者也。骄溢之君无忠臣，口慧之人无必信。交拱之木，无把之枝；寻常之沟，无吞舟之鱼。根浅则末短，本伤则枝枯。福生于无为，患生于多欲，害生于弗备，秽生于弗耨。圣人为善若恐不及，备祸若恐不免。蒙尘而欲毋眯，涉水而欲无濡，不可得也。是故知己者不怨人，知命者不怨天。福由己发，祸由己生。</p><p>圣人不求誉，不辟诽，正身直行，众邪自息。今释正而追曲，倍是而从众，是与俗俪走，而内无绳，故圣人反己而弗由也。道之有篇章形埒者，非至者也。尝之而无味，视之而无形，不可传于人。大戟去水，亭历愈张，用之不节，乃反为病。物多类之而非，唯圣人知其微。善御者不忘其马，善射者不忘其弩，善为人上者不忘其下。诚能爱而利之，天下可从也。弗爱弗利，亲子叛父。天下有至贵而非势位也，有至富而非金玉也，有至寿而非千岁也。原心反性，则贵矣；适情知足，则富矣；明死生之分，则寿矣。言无常是，行无常宜者，小人也；察于一事，通于一伎者，中人也；兼覆盖而并有之，度伎能而裁使之者，圣人也。</p></div></div></main><footer class="VPDocFooter" data-v-a593e9e2 data-v-e7501f4c><!--[--><!--]--><div class="edit-info" data-v-e7501f4c><div class="edit-link" data-v-e7501f4c><a class="VPLink link vp-external-link-icon no-icon edit-link-button" href="https://github.com/hefung/xuanxue/edit/main/content/相关经典/淮南子/淮南子(卷十一).md" target="_blank" rel="noreferrer" data-v-e7501f4c><!--[--><span class="vpi-square-pen edit-link-icon" data-v-e7501f4c></span> 为此页提供修改建议<!--]--></a></div><div class="last-updated" data-v-e7501f4c><p class="VPLastUpdated" data-v-e7501f4c data-v-66125275>最后更新于: <time datetime="2026-02-21T16:19:15.000Z" data-v-66125275></time></p></div></div><nav class="prev-next" aria-labelledby="doc-footer-aria-label" data-v-e7501f4c><span class="visually-hidden" id="doc-footer-aria-label" data-v-e7501f4c>Pager</span><div class="pager" data-v-e7501f4c><a class="VPLink link pager-link prev" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81)" data-v-e7501f4c><!--[--><span class="desc" data-v-e7501f4c>上一篇</span><span class="title" data-v-e7501f4c>淮南子(卷十)</span><!--]--></a></div><div class="pager" data-v-e7501f4c><a class="VPLink link pager-link next" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%8C)" data-v-e7501f4c><!--[--><span class="desc" data-v-e7501f4c>下一篇</span><span class="title" data-v-e7501f4c>淮南子(卷十二)</span><!--]--></a></div></nav></footer><!--[--><!--]--></div></div></div><!--[--><!--]--></div></div><footer class="VPFooter has-sidebar" data-v-98fd5673 data-v-5fedb39b><div class="container" data-v-5fedb39b><p class="message" data-v-5fedb39b>中华传统五术书籍传世经典著作 </p><p class="copyright" data-v-5fedb39b>Copyright © 2019 - Present HeFung</p></div></footer><!--[--><!--]--></div></div>
    
    
  </body>
</html>
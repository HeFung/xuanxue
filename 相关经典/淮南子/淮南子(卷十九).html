<!DOCTYPE html>
<html lang="zh-Hans" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>淮南子 - 卷十九 人间训（上） | 玄学宝典</title>
    
    <meta name="generator" content="VitePress v2.0.0-alpha.13">
    <link rel="preload stylesheet" href="/xuanxue/assets/style.BiHBMGf7.css" as="style">
    <link rel="preload stylesheet" href="/xuanxue/vp-icons.css" as="style">
    <script type="module" src="/xuanxue/assets/chunks/metadata.614e8be3.js"></script>
    <script type="module" src="/xuanxue/assets/app.Do6X0UZS.js"></script>
    <link rel="preload" href="/xuanxue/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/xuanxue/assets/chunks/theme.y3OsTCG5.js">
    <link rel="modulepreload" href="/xuanxue/assets/chunks/framework.OdZ9PIR3.js">
    <link rel="modulepreload" href="/xuanxue/assets/相关经典_淮南子_淮南子(卷十九).md.BKZDmHjA.lean.js">
    <link rel="icon" href="/logo.svg">
    <link rel="icon" type="image/svg+xml" href="/favicon.svg">
    <link rel="shortcut icon" href="/favicon.ico">
    <link rel="manifest" href="/site.webmanifest">
    <meta name="theme-color" content="#5f67ee">
    <meta name="msapplication-TileColor" content="#da532c">
    <meta name="apple-mobile-web-app-title" content="玄学宝典">
    <meta name="author" content="Theo">
    <meta name="copyright" content="Theo">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta property="og:type" content="website">
    <meta property="og:locale" content="zh-Hans">
    <meta property="og:site_name" content="玄学宝典">
    <meta name="twitter:card" content="summary_large_image">
    <meta name="robots" content="index, follow, max-snippet:-1, max-image-preview:large, max-video-preview:-1">
    <meta name="google-site-verification" content="bOXLe1lrqePxxyksBSbMgqbELMkTX9Q_FkyEuVwTobI">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
    <link rel="canonical" href="https://hefung.github.io/xuanxue/相关经典/淮南子/淮南子(卷十九)">
    <meta property="og:title" content="淮南子 - 卷十九 人间训（上）">
    <meta property="og:url" content="https://hefung.github.io/xuanxue/相关经典/淮南子/淮南子(卷十九)">
    <meta property="og:image" content="https://hefung.github.io//xuanxue/logo.svg">
    <meta property="og:description" content="中华传统五术书籍传世经典著作">
    <meta name="twitter:title" content="淮南子 - 卷十九 人间训（上）">
    <meta name="twitter:image" content="https://hefung.github.io//xuanxue/logo.svg">
    <meta name="twitter:description" content="中华传统五术书籍传世经典著作">
    <meta property="article:published_time" content="2020-07-21T08:17:36.000Z">
    <meta property="article:modified_time" content="2026-02-21T16:19:15.000Z">
    <script type="application/ld+json">{"@context":"https://schema.org","@type":"BlogPosting","headline":"淮南子 - 卷十九 人间训（上）","inLanguage":"zh-Hans","author":{"@type":"Person","name":"Theo","url":"https://hefung.github.io/xuanxue"},"publisher":{"@type":"Organization","name":"Theo","logo":{"@type":"ImageObject","url":"https://hefung.github.io//xuanxue/logo.svg"}},"mainEntityOfPage":"https://hefung.github.io/xuanxue/相关经典/淮南子/淮南子(卷十九)","description":"中华传统五术书籍传世经典著作","url":"https://hefung.github.io/xuanxue/相关经典/淮南子/淮南子(卷十九)","image":"https://hefung.github.io//xuanxue/logo.svg"}</script>
  </head>
  <body>
    <div id="app"><div class="Layout" data-v-98fd5673><!--[--><div class="bulletin-wrapper" style="width:300px;"><div class="bulletin-title"><span class="bulletin-icon left"><svg class="bulletin-icon" xmlns="http://www.w3.org/2000/svg" xmlns:xlink="http://www.w3.org/1999/xlink" viewBox="0 0 32 32" style="width:20px;height:20px;font-size:20px;color:rgb(255, 255, 255);"><path d="M27.16 8.08l-1.53 1.29a10 10 0 0 1-.29 13.23l1.47 1.4a12 12 0 0 0 .35-15.88z" fill="currentColor"></path><path d="M21.58 12a6 6 0 0 1-.18 7.94l1.47 1.36a8 8 0 0 0 .23-10.59z" fill="currentColor"></path><path d="M18 30a1 1 0 0 1-.71-.3L9.67 22H3a1 1 0 0 1-1-1V11a1 1 0 0 1 1-1h6.67l7.62-7.7a1 1 0 0 1 1.41 0a1 1 0 0 1 .3.7v26a1 1 0 0 1-1 1zM4 20h6.08a1 1 0 0 1 .71.3L17 26.57V5.43l-6.21 6.27a1 1 0 0 1-.71.3H4z" fill="currentColor"></path></svg><span>公告</span></span><svg class="btn-close" t="1573745677073" viewBox="0 0 1024 1024" version="1.1" xmlns="http://www.w3.org/2000/svg" p-id="4448" width="22" height="22"><path d="M512 34.133333a486.4 486.4 0 1 0 486.4 486.4A486.4 486.4 0 0 0 512 34.133333z m209.4848 632.8064l-55.6032 55.466667-151.517867-151.125333-151.517866 151.1168-55.6032-55.466667 151.517866-151.108267L307.242667 364.714667l55.6032-55.466667 151.517866 151.125333 151.517867-151.1168 55.6032 55.466667-151.517867 151.099733z m0 0" p-id="4449"></path></svg></div><div class="bulletin-content"><h3 class="bulletin-h3">本次更新：</h3><p class="bulletin-p">打赏：扫码赞助我们</p><img class="bulletin-img" src="/xuanxue/assets/alipay.C27EkAQW.png"><hr><div class="btn-group"><a class="btn" href="https://viptv.work/" target="_blank">官网</a></div></div></div><!--]--><!--[--><span tabindex="-1" data-v-845e52b9></span><a href="#VPContent" class="VPSkipLink visually-hidden" data-v-845e52b9>跳转到内容</a><!--]--><!----><header class="VPNav" data-v-98fd5673 data-v-f1d160f5><div class="VPNavBar" data-v-f1d160f5 data-v-9445f4a8><div class="wrapper" data-v-9445f4a8><div class="container" data-v-9445f4a8><div class="title" data-v-9445f4a8><div class="VPNavBarTitle has-sidebar" data-v-9445f4a8 data-v-0bf75ee5><a class="title" href="/xuanxue/" data-v-0bf75ee5><!--[--><!--]--><!--[--><img class="VPImage logo" src="/xuanxue/logo.svg" width="24" height="24" alt="avatar" fetchpriority="high" data-v-7bd89446><!--]--><span data-v-0bf75ee5>玄学宝典</span><!--[--><!--]--></a></div></div><div class="content" data-v-9445f4a8><div class="content-body" data-v-9445f4a8><!--[--><!--]--><div class="VPNavBarSearch search" data-v-9445f4a8><!--[--><!----><div id="docsearch"><button type="button" aria-label="搜索书籍" aria-keyshortcuts="/ control+k meta+k" class="DocSearch DocSearch-Button"><span class="DocSearch-Button-Container"><span class="vpi-search DocSearch-Search-Icon"></span><span class="DocSearch-Button-Placeholder">搜索书籍</span></span><span class="DocSearch-Button-Keys"><kbd class="DocSearch-Button-Key"></kbd><kbd class="DocSearch-Button-Key"></kbd></span></button></div><!--]--></div><nav aria-labelledby="main-nav-aria-label" class="VPNavBarMenu menu" data-v-9445f4a8 data-v-7b9fd42f><span id="main-nav-aria-label" class="visually-hidden" data-v-7b9fd42f> Main Navigation </span><!--[--><!--[--><a class="VPLink link VPNavBarMenuLink" href="/xuanxue/%E5%B1%B1/%E5%8D%9A%E5%B1%B1%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>山</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8C%BB/%E5%85%AB%E6%AE%B5%E9%94%A6" tabindex="0" data-v-7b9fd42f data-v-baa58139><!--[--><span data-v-baa58139>医</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%91%BD/%E5%85%AB%E5%AD%97%E5%9F%BA%E7%A1%80/%E7%94%9F%E8%BE%B0%E5%85%AB%E5%AD%97" tabindex="0" data-v-7b9fd42f data-v-baa58139><!--[--><span data-v-baa58139>命</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%9B%B8/%E5%86%B0%E9%89%B4" tabindex="0" data-v-7b9fd42f data-v-baa58139><!--[--><span data-v-baa58139>相</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8D%9C/%E6%AF%95%E6%B3%95%E8%B5%8B/%E6%AF%95%E6%B3%95%E8%B5%8B-%E4%B8%8A" tabindex="0" data-v-7b9fd42f data-v-baa58139><!--[--><span data-v-baa58139>卜</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>灵宠</span><!--]--></a><!--]--><!--[--><a class="VPLink link VPNavBarMenuLink active" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-7b9fd42f data-v-baa58139><!--[--><span data-v-baa58139>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-9445f4a8 data-v-83751bc4><button class="VPSwitch VPSwitchAppearance" type="button" role="switch" title aria-checked="false" data-v-83751bc4 data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div><div class="VPSocialLinks VPNavBarSocialLinks social-links" data-v-9445f4a8 data-v-53533528 data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div><div class="VPFlyout VPNavBarExtra extra" data-v-9445f4a8 data-v-6b152c6e data-v-cd0d26e9><button type="button" class="button" aria-haspopup="true" aria-expanded="false" aria-label="extra navigation" data-v-cd0d26e9><span class="vpi-more-horizontal icon" data-v-cd0d26e9></span></button><div class="menu" data-v-cd0d26e9><div class="VPMenu" data-v-cd0d26e9 data-v-5a894ac2><!----><!--[--><!--[--><!----><div class="group" data-v-6b152c6e><div class="item appearance" data-v-6b152c6e><p class="label" data-v-6b152c6e>主题模式</p><div class="appearance-action" data-v-6b152c6e><button class="VPSwitch VPSwitchAppearance" type="button" role="switch" title aria-checked="false" data-v-6b152c6e data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div></div></div><div class="group" data-v-6b152c6e><div class="item social-links" data-v-6b152c6e><div class="VPSocialLinks social-links-list" data-v-6b152c6e data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-9445f4a8 data-v-cd1f8847><span class="container" data-v-cd1f8847><span class="top" data-v-cd1f8847></span><span class="middle" data-v-cd1f8847></span><span class="bottom" data-v-cd1f8847></span></span></button></div></div></div></div><div class="divider" data-v-9445f4a8><div class="divider-line" data-v-9445f4a8></div></div></div><!----></header><div class="VPLocalNav has-sidebar empty" data-v-98fd5673 data-v-c66e935e><div class="container" data-v-c66e935e><button class="menu" aria-expanded="false" aria-controls="VPSidebarNav" data-v-c66e935e><span class="vpi-align-left menu-icon" data-v-c66e935e></span><span class="menu-text" data-v-c66e935e>文章</span></button><div class="VPLocalNavOutlineDropdown" style="--vp-vh:0px;" data-v-c66e935e data-v-b2135b0f><button data-v-b2135b0f>返回顶部</button><!----></div></div></div><aside class="VPSidebar" data-v-98fd5673 data-v-9cb651e2><div class="curtain" data-v-9cb651e2></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9cb651e2><span class="visually-hidden" id="sidebar-aria-label" data-v-9cb651e2> Sidebar Navigation </span><!--[--><!--]--><!--[--><div class="no-transition group" data-v-35bb9994><section class="VPSidebarItem level-0 has-active" data-v-35bb9994 data-v-56940f62><!----><div class="items" data-v-56940f62><!--[--><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" data-v-56940f62><!--[--><p class="text" data-v-56940f62>道德经(帛书版)</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%BA%86%E5%87%A1%E5%9B%9B%E8%AE%AD" data-v-56940f62><!--[--><p class="text" data-v-56940f62>了凡四训</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%91%A8%E6%98%93%E5%85%AD%E5%8D%81%E5%9B%9B%E5%8D%A6" data-v-56940f62><!--[--><p class="text" data-v-56940f62>周易六十四卦</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%89%E5%AD%97%E7%BB%8F" data-v-56940f62><!--[--><p class="text" data-v-56940f62>三字经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E6%B8%85%E9%9D%99%E7%BB%8F" data-v-56940f62><!--[--><p class="text" data-v-56940f62>太上清静经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E6%95%99%E5%85%AB%E5%A4%A7%E7%A5%9E%E5%92%92" data-v-56940f62><!--[--><p class="text" data-v-56940f62>道教八大神咒</p><!--]--></a><!----></div><!----></div><section class="VPSidebarItem level-1 collapsible collapsed has-active" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>淮南子</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%80)" data-v-56940f62><!--[--><p class="text" data-v-56940f62>淮南子(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C)" data-v-56940f62><!--[--><p class="text" data-v-56940f62>淮南子(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%89)" data-v-56940f62><!--[--><p class="text" data-v-56940f62>淮南子(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%9B%9B)" data-v-56940f62><!--[--><p class="text" data-v-56940f62>淮南子(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%94)" data-v-56940f62><!--[--><p class="text" data-v-56940f62>淮南子(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AD)" data-v-56940f62><!--[--><p class="text" data-v-56940f62>淮南子(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B8%83)" data-v-56940f62><!--[--><p class="text" data-v-56940f62>淮南子(卷七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%85%AB)" data-v-56940f62><!--[--><p class="text" data-v-56940f62>淮南子(卷八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%B9%9D)" data-v-56940f62><!--[--><p class="text" data-v-56940f62>淮南子(卷九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81)" data-v-56940f62><!--[--><p class="text" data-v-56940f62>淮南子(卷十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷十三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%9B%9B)" data-v-56940f62><!--[--><p class="text" data-v-56940f62>淮南子(卷十四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%BA%94)" data-v-56940f62><!--[--><p class="text" data-v-56940f62>淮南子(卷十五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AD)" data-v-56940f62><!--[--><p class="text" data-v-56940f62>淮南子(卷十六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B8%83)" data-v-56940f62><!--[--><p class="text" data-v-56940f62>淮南子(卷十七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AB)" data-v-56940f62><!--[--><p class="text" data-v-56940f62>淮南子(卷十八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E4%B9%9D)" data-v-56940f62><!--[--><p class="text" data-v-56940f62>淮南子(卷十九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81)" data-v-56940f62><!--[--><p class="text" data-v-56940f62>淮南子(卷二十)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%80)" data-v-56940f62><!--[--><p class="text" data-v-56940f62>淮南子(卷二十一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%BA%8C)" data-v-56940f62><!--[--><p class="text" data-v-56940f62>淮南子(卷二十二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81%E4%B8%89)" data-v-56940f62><!--[--><p class="text" data-v-56940f62>淮南子(卷二十三)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%86%85%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭内景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E9%BB%84%E5%BA%AD%E5%A4%96%E6%99%AF%E7%BB%8F" data-v-56940f62><!--[--><p class="text" data-v-56940f62>黄庭外景经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E5%A4%AA%E4%B8%8A%E7%9A%87%E5%BA%AD%E4%B8%AD%E6%99%AF%E7%BB%8F" data-v-56940f62><!--[--><p class="text" data-v-56940f62>太上皇庭中景经</p><!--]--></a><!----></div><!----></div><section class="VPSidebarItem level-1 collapsible collapsed" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>下清宫</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%80)" data-v-56940f62><!--[--><p class="text" data-v-56940f62>下清宫(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%8C)" data-v-56940f62><!--[--><p class="text" data-v-56940f62>下清宫(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%89)" data-v-56940f62><!--[--><p class="text" data-v-56940f62>下清宫(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%9B%9B)" data-v-56940f62><!--[--><p class="text" data-v-56940f62>下清宫(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%BA%94)" data-v-56940f62><!--[--><p class="text" data-v-56940f62>下清宫(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E5%85%AD)" data-v-56940f62><!--[--><p class="text" data-v-56940f62>下清宫(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E7%9B%B8%E5%85%B3%E7%BB%8F%E5%85%B8/%E4%B8%8B%E6%B8%85%E5%AE%AB/%E4%B8%8B%E6%B8%85%E5%AE%AB(%E5%8D%B7%E4%B8%83)" data-v-56940f62><!--[--><p class="text" data-v-56940f62>下清宫(卷七)</p><!--]--></a><!----></div><!----></div><!--]--></div></section><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-98fd5673 data-v-920254ba><div class="VPDoc has-sidebar has-aside" data-v-920254ba data-v-a593e9e2><!--[--><!--]--><div class="container" data-v-a593e9e2><div class="aside" data-v-a593e9e2><div class="aside-curtain" data-v-a593e9e2></div><div class="aside-container" data-v-a593e9e2><div class="aside-content" data-v-a593e9e2><div class="VPDocAside" data-v-a593e9e2 data-v-12f9fedb><!--[--><!--]--><!--[--><!--[--><!--[--><!--[--><div class="share-link-container" data-v-f1d5de52><button class="share-link-button" data-v-f1d5de52><span data-v-f1d5de52><i class="fas fa-share-alt" data-v-f1d5de52></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-12f9fedb data-v-1926b221><div class="content" data-v-1926b221><div class="outline-marker" data-v-1926b221></div><div aria-level="2" class="outline-title" id="doc-outline-aria-label" role="heading" data-v-1926b221>本页目录</div><ul class="VPDocOutlineItem root" data-v-1926b221 data-v-942c7898><!--[--><!--]--></ul></div></nav><!--[--><!--]--><div class="spacer" data-v-12f9fedb></div><!--[--><!--[--><!--[--><!--[--><!--[--><a class="lm-link no-icon link has-promo" href="https://vodtv.cn/" rel="sponsored noreferrer" target="_blank" data-v-0166ffc9><!--[--><img src="https://vodtv.cn/logo.svg" width="32" height="32" loading="lazy" aria-hidden="true" alt data-no-viewer class="icon" data-v-0166ffc9 data-v-e955660c><div data-v-0166ffc9><!--[--><span class="promo" data-v-0166ffc9>VIP 影视导航</span><p class="info" data-v-0166ffc9>专注 & 洞察 & 分享</p><p class="info" data-v-0166ffc9>覆盖 <span class="promo-text">200+国家</span> 轻松可用</p><!--]--></div><!--]--></a><!--]--><!--]--><!--]--><!--]--><!--]--><!----><!--[--><!--]--><!--[--><!--]--></div></div></div></div><div class="content" data-v-a593e9e2><div class="content-container" data-v-a593e9e2><!--[--><!--]--><main class="main" data-v-a593e9e2><div style="position:relative;" class="vp-doc _xuanxue_%E7%9B%B8%E5%85%B3%E7%BB%8F%E5%85%B8_%E6%B7%AE%E5%8D%97%E5%AD%90_%E6%B7%AE%E5%8D%97%E5%AD%90(%E5%8D%B7%E5%8D%81%E4%B9%9D) external-link-icon-enabled" data-v-a593e9e2><div><div style="display:none;" hidden="true" aria-hidden="true">Are you an LLM? You can read better optimized documentation at /xuanxue/相关经典/淮南子/淮南子(卷十九).md for this page in Markdown format</div><h1 id="淮南子-卷十九-人间训-上" tabindex="-1">淮南子 - 卷十九 人间训（上） <a class="header-anchor" href="#淮南子-卷十九-人间训-上" aria-label="Permalink to “淮南子 - 卷十九 人间训（上）”">​</a></h1><p>清净恬愉，人之性也；仪表规矩，事之制也。知人之性，其自养不勃；知事之制，其举错不惑。发一端，散无竟，周八极，总一筦谓之心。见本而知末，观指而睹归，执一而应万，握要而治详，谓之术。居智所为，行智所之，事智所秉，动智所由，谓之道。道者，置之前而不挚，错之后而不轩，内之寻常而不塞，布之天下而不窕。是故使人高贤称誉己者，心之力也；使人卑下诽谤己者，心之罪也。夫言出于口者不可止于人，行发于迩者，不可禁于远。事者，难成而易败也；名者，难立而易废也。千里之堤，以蝼蚁之穴漏；百寻之屋，以突隙之烟焚。《尧戒》曰：“战战栗栗，日慎一日，人莫蹪于山而蹪于蛭。”是故人皆轻小害，易微事，以多悔。患至而后忧之，是犹病者已倦而索良医也，虽有扁鹊、俞附之巧，犹不能生也。夫祸之来也，人自生之；福之来也，人自成之。祸与福同门，利与害为邻，非神圣人，莫之能分。凡人之举事，莫不先以其知，规虑揣度，而后敢以定谋。其或利或害，此愚智之所以异也。晓自然以为智，知存亡之枢机，祸福 之门户，举而用之，陷溺于难者，不可胜计也。使知所为是者，事必可行，则天下无不达之涂矣。是故知虑者，祸福之门户也；动静者，利害之枢机也。百事之变化，国家之治乱，待而后成。是故不溺于难者成，是故不可不慎也。</p><p>天下有三危：少德而多宠，一危也；才下而位高，二危也：身无大功而受厚禄，三危也。故物或损之而益，或益之而损。何以知其然也？昔者楚庄王既胜晋于河、雍之间，归而封孙叔敖，辞而不受。病疽将死，谓其子曰：“吾则死矣，王必封女，女必让肥饶之地，而受沙石之间有寝丘者，其地确石而名丑，荆人鬼，越人横，人莫之利也。”孙叔敖死，王果封其子以肥饶之地，其子辞而不受，请有寝之丘。楚国之俗，功臣二世而爵禄，惟孙叔敖独存。此所谓损之而益也。何谓益之而损？昔晋历公南伐楚，东伐齐，西伐秦，北伐燕，兵横行天下而无所绻，威服四方而无所诎，遂合诸侯于嘉陵，气充志骄，淫侈无度， 暴虐万民。内无辅拂之臣，外无诸侯之助。戮杀大臣，亲近导谈。明年，出游匠骊氏，栾书、中行偃劫而幽之，诸侯莫之救，百姓莫之哀，三月而死。夫战胜攻取，地广而名尊，此天下之所愿也。然而终于身死国亡。此所谓益之而损者也。夫孙叔敖之请有寝之丘，沙石之地，所以累世不夺也。晋厉公之合诸侯于嘉陵，所以身死于匠骊氏也。</p><p>众人皆知利利而病病也，唯圣人知病之为利，知利之为病也。夫再实之木根必伤，掘藏之家必有殃，以言大利而反为害也。张武教智伯夺韩、魏之地而擒于晋阳，牢叔时教庄王封陈氏之后而霸天下。孔子读《易》至《损》《益》，未尝不愤然而叹，曰：“益损者，其王者之事与！”事或欲以利之，适足以害之，或欲害之，乃反以利之。利害之反，祸福之门户，不可不察也。”阳虎为乱于鲁，鲁君令人闭城门而捕之，得者有重赏，失者有重罪。围三匝，而阳虎将举剑而伯颐。门者止之曰：“天下探之不穷 我将出子。”阳虎因赴围而逐，扬剑提戈而走。门者出之，顾反取其出之者，以戈推之，攘被薄腋。出之者怨之曰：“我非故与子反也，为之蒙死被罪，而乃反伤我。宜矣其有此难也！”鲁君闻阳虎失，大怒。问所出之门，使有司拘之，以为伤者受大赏，而不伤者被重罪。此所谓害之而反利者也。何谓欲利之而反害之？楚恭王与晋人战于鄢陵，战酣，恭王伤而休，司马子反渴而求饮，竖阳谷奉酒而进之。子反之为人也，嗜酒而甘之，不能绝于口，遂醉而卧。恭王欲复战，使人召司马，子反，辞以心痛。王驾而往视之，入幄中而闻酒臭。恭王大怒曰：“今日之战，不谷亲伤，所恃者，司马也，而司马又若此，是亡楚国之社稷，而不率吾众也。不谷无与复战矣！”于是罢师而去之，斩司马子反为僇。故竖阳谷之进酒也，非欲祸子反也，诚爱而欲快之也，而适足以杀之。此所谓欲利之而反害之者也。夫病湿而强之食，病喝而饮之寒，此众人之所以为养也，而良医之所以为病也。悦于目，悦于心，愚者之所利也，然而有道者之所辟也。故圣人先许而后合，众人先合而后忤。</p><p>有功者，人臣之所务也；有罪者，人臣之所辟也。或有功而见疑，或有罪而益信，何也？则有功者离恩义，有罪者不敢失亡心也。魏将乐羊攻中山，其子执在城中，城中悬其子以示乐羊，乐羊曰：“君臣之义，不得以子为私。”攻之愈急。中山因烹其子，而遗之鼎羹与其首，乐羊循而位之，曰：“是吾子。”已，为使者跪而啜三杯。使者归报，中山曰：“是伏约死节者也，不可忍也。”遂降之。为魏文侯大开地，有功。自此之后，日以不信。此所谓有功而见疑者也。何谓有罪而益信？孟孙猎而得魔，使秦西巴持归烹之，母随之而啼。秦西巴弗忍，纵而予之。孟孙归，求魔安在，秦西巴对曰：“其母随而啼，臣诚弗忍，窃纵而予之。”孟 孙怒，逐秦西巴。居一年，取以为子博。左右曰：“秦西巴有罪于君，今以为子傅，何也？”孟孙曰：“夫一魔而不忍，又何况于人乎！”此谓有罪而益信者也。故趋舍不可不审也，此公孙鞅之所以抵罪于秦，而不得人魏也。功非不大也，然而累足无所践者，不义之故也。</p><p>事或夺之而反与之，或与之而反取之。智伯求地于魏宣子，宣子弗欲与之。任登曰：“智伯之强，威行于天下。求地而弗与，是为诸侯先受祸也。不若与之。”宣子曰：“求地不已，为之奈何？”任登曰：“与之，使喜，必将复求地于诸侯，诸侯必植耳。与天下同心而图之，一心所得者，非直吾所亡也。”魏宣子裂地而授之。又求地于韩康子，韩康子不敢不予，诸侯皆恐。又求地于赵襄子，襄子弗与。于是智伯乃从韩、魏围襄子于晋阳。三国通谋，禽智伯而三分其国。此所谓夺人而反为人所夺者也。何谓与之而反取之？晋献公欲假道于虞 以伐虢，遗虞垂棘之璧与屈产之乘。虞公惑于壁与马，而欲与之道。宫之奇谏曰：“不可！夫虞之与虢，若车之有轮，轮依于车，车亦依轮。虞之与虢，相恃而势也，若假之道，虢朝亡而虞夕从之矣。”虞公弗听，遂假之道。荀息伐虢，遂克之。还反伐虞，又拔之。此所谓与之而反取者也。</p><p>圣王布德施惠，非求其报于百姓也；郊望禘尝，非求福于鬼神也。山致其高而云起焉，水致其深而蚊龙生焉，君子致其道而福禄归焉。夫有阴德者必有阳报，有阴行者必有昭名。古者，沟防不修，水为民害，禹凿龙门，辟伊阙，平治水土，使民得陆处。百姓不亲，五品不慎；契教以君臣之义，父子之亲，夫妻之辨，长幼之序。田野不修，民食不足，后稷乃教之辟地垦草，粪土种谷，令百姓家给人足。故三后之后，无不王者，有阴德也。周室衰，礼义废，孔子以三代之道教导于世，其后继嗣至今不绝者，有隐行也。秦王赵政兼 吞天下而亡，智伯侵地而灭，商鞅支解，李斯车裂，三代种德而王，齐桓继绝而霸。故树黍者不获稷，树怨者无报德。昔者，宋人好善者，三世不解。家无故而黑牛生白犊，以问先生，先生曰：“此吉祥，以飨鬼神。”居一年，其父无故而盲，牛又复生白犊，其父又复使其子以问先生。其子曰：“前听先生言而失明，今又复问之，奈何？”其父曰：“圣人之言，先件而后合，其事未究，固试往复间之。”其子又复问先生，先生曰：“此吉祥也，复以飨鬼神。”归致命其父。其父曰：“行先生之言也。”居一年，其子又无故而盲。其后楚攻宋，围其城。当此之时，易子而食，析骸而炊，丁壮者死，老病童儿皆上城，牢守而不下。楚王大怒，城已破，诸城守者皆屠之。此独以父子盲之故，得无乘城。军罢围解，则父子俱视。夫祸福之转而相生，其变难见也。</p><p>近塞上之人有善术者，马无故亡而入胡，人皆吊之。其父曰：“此何速不为福乎！”居数月，其马将胡骏马而归人皆贺之。其父曰：“此何遽不能力祸乎！家富良马，其子好骑，堕而折其髀，人皆吊之，其父曰：“此何遵不为福乎！”居一年，胡人大入塞，丁壮者引弦而战，近塞之人，死者十九，此独以跛之故，父子相保。故福之为祸，祸之为福，化不可极，深不可测也。</p><p>或直于辞而不害于事者，或亏于耳以件于心而合于实者。高阳魋将为室，问匠人。匠人对曰：“未可也。木尚生，加涂其上，必将挠。以生材任重涂，今虽成，后必败。”高阳魋曰：“不然。夫木枯则益劲，涂干则益轻。以劲材任轻涂，今虽恶，后必善。”匠人穷于辞，无以对，受令而为室。其始成，狗然善也，而后果败。此所谓直于辞而不可用者也。何谓亏于耳、忤于心而合于实？靖郭君将城薛，宾客多止之，弗听。靖郭君谓渴者曰：“无为宾通言。”齐人有请见者曰：“臣请道三言而已。过三言，请烹。”靖郭君闻而见之，宾趋而进，再拜而兴，因称曰：“海大鱼。”则“反走。靖郭君止之曰：“愿闻其说。”宾曰：“臣不敢以死为熙。”靖郭君曰：“先生不远道而至此，为寡人称之！”宾曰：“海大鱼，网弗能止也，钓弗能牵也。荡而失水，则蝼蚁皆得志焉。今夫齐，君之渊也。君失齐，则薛能自存乎？”靖郭君曰：“善。”乃止不城薛，此所谓亏于耳、忤于心而得事实者也。夫以“无城薛”止城薛，其于以行说，乃不若“海大鱼”。</p><p>故物或远之而近，或近之而远；或说听计当而身疏，或言不用、计不行而益亲。何以明之？三国伐齐，围平陆。括子以报于牛子曰：“三国之地不接于我，逾邻国而围平陆，利不足贪也。然则求名于我也，请以齐侯往。”牛子以为善。括子出，无害子入，牛子以括子言告无害子。无害子曰：“异乎臣之所闻。”牛子曰：“国危而不安，患结而不解，何谓贵智！”无害子曰：“臣闻之，有裂壤土以安社稷者，闻杀身破家以存其国者，不闻出其君以为封疆者。”牛子不听无害子之言，而用括子之计，三国之兵罢，而平陆之地存。自此之后，括子日以疏，无害子日以进。故谋患而患解，图国而国存，括子之智得矣。无害子之虑无中于策，谋无益于国，然而心调于君，有义行也。今人待冠而饰首，待履而行地。冠履之于人也，寒不能暖，风不能障，不能蔽也。然而冠冠履履者，其所自托者然也。 夫咎犯战胜城濮，而雍季无尺寸之功，然而雍季先赏而咎犯后存者，其言有贵者也。故义者，天下之所赏也。百言百当，不如择趋而审行也。</p><p>或无功而先举，或有功而后赏。何以明之？昔晋文公将与楚战城濮，问于咎犯曰：“为奈何？”咎犯曰：“仁义之事，君子不厌忠信，战陈之事，不厌诈伪。君其诈之而已矣。”辞咎犯，问雍季，雍季对曰：“焚林而猎，愈多得兽，后必无兽，以诈伪遇人，虽愈利，后无复。君其正之而已矣。”于是不听雍季之计，而用咎犯之谋，与楚人战，大破之。还归赏有功者，先雍季而后咎犯。左右曰：城濮之战，咎犯之谋也。君行赏先雍季，何也？”文公曰：“咎犯之言，一时之权也。雍季之言，万世之利也。吾岂可以先一时之权，而后万世之利也哉！”智伯率韩、魏二国伐赵，围晋阳，决晋水而灌之。城下缘木而处，悬釜而炊。襄子谓张孟谈曰：“城中力已尽，粮食匾乏，大夫病，为之奈何？”张孟谈曰：“亡不能存，危 不能安，无为贵智士。臣请试潜行，见韩、魏之君而约之。”乃见韩、魏之君，说之曰：“臣闻之：唇亡而齿寒。今智伯率二君而伐赵，赵将亡矣。赵亡，则君为之次矣。及今而不图之，祸将及二君。”二君曰：“智伯之为人也，粗中而少亲。我谋而泄，事必败。为之奈何？”张孟谈曰：“言出君之口，入臣之耳，人孰知之者乎？且同情相成，同利相死、君其图之！”二君乃与张孟谈阴谋与之期。张孟谈乃报襄子。至其日之夜，赵氏杀其守堤之吏，决水灌智伯。智伯军救水而乱，韩、魏翼而击之，襄子将卒犯其前，大败智伯军，杀其身而三分其国。襄子乃赏有功者，而高赫为赏首。群臣请曰：“晋阳之存，张孟谈之功也。而赫为赏首，何也？”襄子曰：“晋阳之围也，寡人国家危，社稷殆，群臣无不有骄侮之心者，唯赫不失君臣之礼，吾是以先之。”由此观之，义者，人之大本也。虽有战胜存亡之功，不如行义之隆。故君子曰：“美言可以市尊，美行可以加人。”</p><p>或有罪而可赏也，或有功而可罪也。西门豹治邺，虞无积粟，府无储钱，库无甲兵，官无计会，人数言其过于文侯，文侯身行其县，果若人言。文侯曰：“翟磺任子治邺而大乱。子能道则可；不能，将加诛于子。”西门豹曰：“臣闻：王主富民，霸主富武。亡国富库。今王欲为霸王者也，臣故蓄积于民。君以为不然，臣请升城鼓之。甲兵粟米可立具也。”于是乃升城而鼓之。一鼓，民被甲括矢，操兵弩而出，再鼓，负辇粟而至。文侯曰：“罢之！”西门豹曰：“与民约信，非一日之积也，一举而欺之，后不可复用也。燕常侵魏八城，臣请北击之，以复侵地。”遂举兵击燕，复地而后反。此有罪而可赏者也。解扁为东封，上计而入三倍，有司请赏之。文侯曰：“吾土地非益广也，人民非益众也，入何以三倍？”对曰：“以冬伐木而积之，于春浮之河而鬻之。”文侯曰：“民春以力耕，暑以强耘，秋以收敛。冬间无事，以代林而积之，负轭而浮之河，是用民不得休息也。民以敝矣。虽有 三倍之入，将焉用之？”此有功而可罪者也。</p><p>贤主不苟得，忠臣不苟利。何以明之？中行穆伯攻鼓，弗能下。馈闻伦曰：“鼓之啬夫，闻伦知之。请无罢武大夫，而鼓可得也。”穆伯弗应。左右曰：“不折一戟，不伤一卒，而鼓可得也。君奚为弗使？”穆伯曰：“闻伦为人，佞而不仁。若使闻伦下之，吾可以勿赏乎？若赏之，是赏佞人。佞人得志，是使晋国之武舍仁而后佞，虽得鼓，将何所用之！”攻城者，欲以广地也。得地不取者，见其本而知其末也。</p></div></div></main><footer class="VPDocFooter" data-v-a593e9e2 data-v-e7501f4c><!--[--><!--]--><div class="edit-info" data-v-e7501f4c><div class="edit-link" data-v-e7501f4c><a class="VPLink link vp-external-link-icon no-icon edit-link-button" href="https://github.com/hefung/xuanxue/edit/main/content/相关经典/淮南子/淮南子(卷十九).md" target="_blank" rel="noreferrer" data-v-e7501f4c><!--[--><span class="vpi-square-pen edit-link-icon" data-v-e7501f4c></span> 为此页提供修改建议<!--]--></a></div><div class="last-updated" data-v-e7501f4c><p class="VPLastUpdated" data-v-e7501f4c data-v-66125275>最后更新于: <time datetime="2026-02-21T16:19:15.000Z" data-v-66125275></time></p></div></div><nav class="prev-next" aria-labelledby="doc-footer-aria-label" data-v-e7501f4c><span class="visually-hidden" id="doc-footer-aria-label" data-v-e7501f4c>Pager</span><div class="pager" data-v-e7501f4c><a class="VPLink link pager-link prev" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E5%8D%81%E5%85%AB)" data-v-e7501f4c><!--[--><span class="desc" data-v-e7501f4c>上一篇</span><span class="title" data-v-e7501f4c>淮南子(卷十八)</span><!--]--></a></div><div class="pager" data-v-e7501f4c><a class="VPLink link pager-link next" href="/xuanxue/%E7%9B%B8%E5%85%B3%E7%BB%8F%E5%85%B8/%E6%B7%AE%E5%8D%97%E5%AD%90/%E6%B7%AE%E5%8D%97%E5%AD%90(%E5%8D%B7%E4%BA%8C%E5%8D%81)" data-v-e7501f4c><!--[--><span class="desc" data-v-e7501f4c>下一篇</span><span class="title" data-v-e7501f4c>淮南子(卷二十)</span><!--]--></a></div></nav></footer><!--[--><!--]--></div></div></div><!--[--><!--]--></div></div><footer class="VPFooter has-sidebar" data-v-98fd5673 data-v-5fedb39b><div class="container" data-v-5fedb39b><p class="message" data-v-5fedb39b>中华传统五术书籍传世经典著作 </p><p class="copyright" data-v-5fedb39b>Copyright © 2019 - Present HeFung</p></div></footer><!--[--><!--]--></div></div>
    
    
  </body>
</html>
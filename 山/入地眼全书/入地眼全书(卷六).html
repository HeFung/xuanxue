<!DOCTYPE html>
<html lang="zh-Hans" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>入地眼全书(卷六) | 玄学宝典</title>
    
    <meta name="generator" content="VitePress v2.0.0-alpha.13">
    <link rel="preload stylesheet" href="/xuanxue/assets/style.BiHBMGf7.css" as="style">
    <link rel="preload stylesheet" href="/xuanxue/vp-icons.css" as="style">
    <script type="module" src="/xuanxue/assets/chunks/metadata.614e8be3.js"></script>
    <script type="module" src="/xuanxue/assets/app.Do6X0UZS.js"></script>
    <link rel="preload" href="/xuanxue/assets/inter-roman-latin.Di8DUHzh.woff2" as="font" type="font/woff2" crossorigin="">
    <link rel="modulepreload" href="/xuanxue/assets/chunks/theme.y3OsTCG5.js">
    <link rel="modulepreload" href="/xuanxue/assets/chunks/framework.OdZ9PIR3.js">
    <link rel="modulepreload" href="/xuanxue/assets/山_入地眼全书_入地眼全书(卷六).md.FlfpQtYs.lean.js">
    <link rel="icon" href="/logo.svg">
    <link rel="icon" type="image/svg+xml" href="/favicon.svg">
    <link rel="shortcut icon" href="/favicon.ico">
    <link rel="manifest" href="/site.webmanifest">
    <meta name="theme-color" content="#5f67ee">
    <meta name="msapplication-TileColor" content="#da532c">
    <meta name="apple-mobile-web-app-title" content="玄学宝典">
    <meta name="author" content="Theo">
    <meta name="copyright" content="Theo">
    <meta name="format-detection" content="telephone=no">
    <meta name="description" content="中华传统五术书籍传世经典著作">
    <meta property="og:type" content="website">
    <meta property="og:locale" content="zh-Hans">
    <meta property="og:site_name" content="玄学宝典">
    <meta name="twitter:card" content="summary_large_image">
    <meta name="robots" content="index, follow, max-snippet:-1, max-image-preview:large, max-video-preview:-1">
    <meta name="google-site-verification" content="bOXLe1lrqePxxyksBSbMgqbELMkTX9Q_FkyEuVwTobI">
    <script id="check-dark-mode">(()=>{const e=localStorage.getItem("vitepress-theme-appearance")||"auto",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
    <script id="check-mac-os">document.documentElement.classList.toggle("mac",/Mac|iPhone|iPod|iPad/i.test(navigator.platform));</script>
    <link rel="canonical" href="https://hefung.github.io/xuanxue/山/入地眼全书/入地眼全书(卷六)">
    <meta property="og:title" content="入地眼全书(卷六)">
    <meta property="og:url" content="https://hefung.github.io/xuanxue/山/入地眼全书/入地眼全书(卷六)">
    <meta property="og:image" content="https://hefung.github.io//xuanxue/logo.svg">
    <meta property="og:description" content="中华传统五术书籍传世经典著作">
    <meta name="twitter:title" content="入地眼全书(卷六)">
    <meta name="twitter:image" content="https://hefung.github.io//xuanxue/logo.svg">
    <meta name="twitter:description" content="中华传统五术书籍传世经典著作">
    <meta property="article:published_time" content="2020-07-21T08:17:36.000Z">
    <meta property="article:modified_time" content="2026-02-21T16:19:15.000Z">
    <script type="application/ld+json">{"@context":"https://schema.org","@type":"BlogPosting","headline":"入地眼全书(卷六)","inLanguage":"zh-Hans","author":{"@type":"Person","name":"Theo","url":"https://hefung.github.io/xuanxue"},"publisher":{"@type":"Organization","name":"Theo","logo":{"@type":"ImageObject","url":"https://hefung.github.io//xuanxue/logo.svg"}},"mainEntityOfPage":"https://hefung.github.io/xuanxue/山/入地眼全书/入地眼全书(卷六)","description":"中华传统五术书籍传世经典著作","url":"https://hefung.github.io/xuanxue/山/入地眼全书/入地眼全书(卷六)","image":"https://hefung.github.io//xuanxue/logo.svg"}</script>
  </head>
  <body>
    <div id="app"><div class="Layout" data-v-98fd5673><!--[--><div class="bulletin-wrapper" style="width:300px;"><div class="bulletin-title"><span class="bulletin-icon left"><svg class="bulletin-icon" xmlns="http://www.w3.org/2000/svg" xmlns:xlink="http://www.w3.org/1999/xlink" viewBox="0 0 32 32" style="width:20px;height:20px;font-size:20px;color:rgb(255, 255, 255);"><path d="M27.16 8.08l-1.53 1.29a10 10 0 0 1-.29 13.23l1.47 1.4a12 12 0 0 0 .35-15.88z" fill="currentColor"></path><path d="M21.58 12a6 6 0 0 1-.18 7.94l1.47 1.36a8 8 0 0 0 .23-10.59z" fill="currentColor"></path><path d="M18 30a1 1 0 0 1-.71-.3L9.67 22H3a1 1 0 0 1-1-1V11a1 1 0 0 1 1-1h6.67l7.62-7.7a1 1 0 0 1 1.41 0a1 1 0 0 1 .3.7v26a1 1 0 0 1-1 1zM4 20h6.08a1 1 0 0 1 .71.3L17 26.57V5.43l-6.21 6.27a1 1 0 0 1-.71.3H4z" fill="currentColor"></path></svg><span>公告</span></span><svg class="btn-close" t="1573745677073" viewBox="0 0 1024 1024" version="1.1" xmlns="http://www.w3.org/2000/svg" p-id="4448" width="22" height="22"><path d="M512 34.133333a486.4 486.4 0 1 0 486.4 486.4A486.4 486.4 0 0 0 512 34.133333z m209.4848 632.8064l-55.6032 55.466667-151.517867-151.125333-151.517866 151.1168-55.6032-55.466667 151.517866-151.108267L307.242667 364.714667l55.6032-55.466667 151.517866 151.125333 151.517867-151.1168 55.6032 55.466667-151.517867 151.099733z m0 0" p-id="4449"></path></svg></div><div class="bulletin-content"><h3 class="bulletin-h3">本次更新：</h3><p class="bulletin-p">打赏：扫码赞助我们</p><img class="bulletin-img" src="/xuanxue/assets/alipay.C27EkAQW.png"><hr><div class="btn-group"><a class="btn" href="https://viptv.work/" target="_blank">官网</a></div></div></div><!--]--><!--[--><span tabindex="-1" data-v-845e52b9></span><a href="#VPContent" class="VPSkipLink visually-hidden" data-v-845e52b9>跳转到内容</a><!--]--><!----><header class="VPNav" data-v-98fd5673 data-v-f1d160f5><div class="VPNavBar" data-v-f1d160f5 data-v-9445f4a8><div class="wrapper" data-v-9445f4a8><div class="container" data-v-9445f4a8><div class="title" data-v-9445f4a8><div class="VPNavBarTitle has-sidebar" data-v-9445f4a8 data-v-0bf75ee5><a class="title" href="/xuanxue/" data-v-0bf75ee5><!--[--><!--]--><!--[--><img class="VPImage logo" src="/xuanxue/logo.svg" width="24" height="24" alt="avatar" fetchpriority="high" data-v-7bd89446><!--]--><span data-v-0bf75ee5>玄学宝典</span><!--[--><!--]--></a></div></div><div class="content" data-v-9445f4a8><div class="content-body" data-v-9445f4a8><!--[--><!--]--><div class="VPNavBarSearch search" data-v-9445f4a8><!--[--><!----><div id="docsearch"><button type="button" aria-label="搜索书籍" aria-keyshortcuts="/ control+k meta+k" class="DocSearch DocSearch-Button"><span class="DocSearch-Button-Container"><span class="vpi-search DocSearch-Search-Icon"></span><span class="DocSearch-Button-Placeholder">搜索书籍</span></span><span class="DocSearch-Button-Keys"><kbd class="DocSearch-Button-Key"></kbd><kbd class="DocSearch-Button-Key"></kbd></span></button></div><!--]--></div><nav aria-labelledby="main-nav-aria-label" class="VPNavBarMenu menu" data-v-9445f4a8 data-v-7b9fd42f><span id="main-nav-aria-label" class="visually-hidden" data-v-7b9fd42f> Main Navigation </span><!--[--><!--[--><a class="VPLink link VPNavBarMenuLink active" href="/xuanxue/%E5%B1%B1/%E5%8D%9A%E5%B1%B1%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>山</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8C%BB/%E5%85%AB%E6%AE%B5%E9%94%A6" tabindex="0" data-v-7b9fd42f data-v-baa58139><!--[--><span data-v-baa58139>医</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%91%BD/%E5%85%AB%E5%AD%97%E5%9F%BA%E7%A1%80/%E7%94%9F%E8%BE%B0%E5%85%AB%E5%AD%97" tabindex="0" data-v-7b9fd42f data-v-baa58139><!--[--><span data-v-baa58139>命</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%9B%B8/%E5%86%B0%E9%89%B4" tabindex="0" data-v-7b9fd42f data-v-baa58139><!--[--><span data-v-baa58139>相</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E5%8D%9C/%E6%AF%95%E6%B3%95%E8%B5%8B/%E6%AF%95%E6%B3%95%E8%B5%8B-%E4%B8%8A" tabindex="0" data-v-7b9fd42f data-v-baa58139><!--[--><span data-v-baa58139>卜</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%81%B5%E5%AE%A0/%E5%AE%A0%E7%89%A9%E7%AF%87" tabindex="0" data-v-7b9fd42f data-v-baa58139><!--[--><span data-v-baa58139>灵宠</span><!--]--></a><!--]--><!--[--><a class="VPLink link VPNavBarMenuLink" href="/xuanxue/%E7%9B%B8%E5%85%B3%E7%BB%8F%E5%85%B8/%E9%81%93%E5%BE%B7%E7%BB%8F" tabindex="0" data-v-7b9fd42f data-v-baa58139><!--[--><span data-v-baa58139>相关经典</span><!--]--></a><!--]--><!--]--></nav><!----><div class="VPNavBarAppearance appearance" data-v-9445f4a8 data-v-83751bc4><button class="VPSwitch VPSwitchAppearance" type="button" role="switch" title aria-checked="false" data-v-83751bc4 data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div><div class="VPSocialLinks VPNavBarSocialLinks social-links" data-v-9445f4a8 data-v-53533528 data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div><div class="VPFlyout VPNavBarExtra extra" data-v-9445f4a8 data-v-6b152c6e data-v-cd0d26e9><button type="button" class="button" aria-haspopup="true" aria-expanded="false" aria-label="extra navigation" data-v-cd0d26e9><span class="vpi-more-horizontal icon" data-v-cd0d26e9></span></button><div class="menu" data-v-cd0d26e9><div class="VPMenu" data-v-cd0d26e9 data-v-5a894ac2><!----><!--[--><!--[--><!----><div class="group" data-v-6b152c6e><div class="item appearance" data-v-6b152c6e><p class="label" data-v-6b152c6e>主题模式</p><div class="appearance-action" data-v-6b152c6e><button class="VPSwitch VPSwitchAppearance" type="button" role="switch" title aria-checked="false" data-v-6b152c6e data-v-c183607a data-v-20651046><span class="check" data-v-20651046><span class="icon" data-v-20651046><!--[--><span class="vpi-sun sun" data-v-c183607a></span><span class="vpi-moon moon" data-v-c183607a></span><!--]--></span></span></button></div></div></div><div class="group" data-v-6b152c6e><div class="item social-links" data-v-6b152c6e><div class="VPSocialLinks social-links-list" data-v-6b152c6e data-v-657c18cf><!--[--><a class="VPSocialLink no-icon" href="https://github.com/hefung/xuanxue" aria-label="Github" target="_blank" rel="me noopener" data-v-657c18cf data-v-9b199def><span class="vpi-social-github"></span></a><a class="VPSocialLink no-icon" href="mailto:helpfung@gmail.com" aria-label="Gmail" target="_blank" rel="me noopener" data-v-657c18cf data-v-9b199def><span class="vpi-social-gmail"></span></a><a class="VPSocialLink no-icon" href="https://t.me/hefung" aria-label="Telegram" target="_blank" rel="me noopener" data-v-657c18cf data-v-9b199def><span class="vpi-social-telegram"></span></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-9445f4a8 data-v-cd1f8847><span class="container" data-v-cd1f8847><span class="top" data-v-cd1f8847></span><span class="middle" data-v-cd1f8847></span><span class="bottom" data-v-cd1f8847></span></span></button></div></div></div></div><div class="divider" data-v-9445f4a8><div class="divider-line" data-v-9445f4a8></div></div></div><!----></header><div class="VPLocalNav has-sidebar empty" data-v-98fd5673 data-v-c66e935e><div class="container" data-v-c66e935e><button class="menu" aria-expanded="false" aria-controls="VPSidebarNav" data-v-c66e935e><span class="vpi-align-left menu-icon" data-v-c66e935e></span><span class="menu-text" data-v-c66e935e>文章</span></button><div class="VPLocalNavOutlineDropdown" style="--vp-vh:0px;" data-v-c66e935e data-v-b2135b0f><button data-v-b2135b0f>返回顶部</button><!----></div></div></div><aside class="VPSidebar" data-v-98fd5673 data-v-9cb651e2><div class="curtain" data-v-9cb651e2></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-9cb651e2><span class="visually-hidden" id="sidebar-aria-label" data-v-9cb651e2> Sidebar Navigation </span><!--[--><!--]--><!--[--><div class="no-transition group" data-v-35bb9994><section class="VPSidebarItem level-0 has-active" data-v-35bb9994 data-v-56940f62><!----><div class="items" data-v-56940f62><!--[--><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%8D%9A%E5%B1%B1%E7%AF%87" data-v-56940f62><!--[--><p class="text" data-v-56940f62>博山篇</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%82%AC%E5%AE%98%E7%AF%87" data-v-56940f62><!--[--><p class="text" data-v-56940f62>催官篇</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E6%B1%89%E4%B9%A6%E5%A4%A9%E6%96%87%E5%BF%97" data-v-56940f62><!--[--><p class="text" data-v-56940f62>汉书天文志</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E6%92%BC%E9%BE%99%E7%BB%8F" data-v-56940f62><!--[--><p class="text" data-v-56940f62>撼龙经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%BB%84%E5%B8%9D%E9%98%B4%E7%AC%A6%E7%BB%8F" data-v-56940f62><!--[--><p class="text" data-v-56940f62>黄帝阴符经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%87%91%E9%94%81%E7%8E%89%E5%85%B3%E7%BB%8F" data-v-56940f62><!--[--><p class="text" data-v-56940f62>金锁玉关经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E7%81%B5%E5%AE%AA" data-v-56940f62><!--[--><p class="text" data-v-56940f62>灵宪</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%9D%92%E5%9B%8A%E7%BB%8F" data-v-56940f62><!--[--><p class="text" data-v-56940f62>青囊经</p><!--]--></a><!----></div><!----></div><section class="VPSidebarItem level-1 collapsible collapsed has-active" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>入地眼全书</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E4%B8%80)" data-v-56940f62><!--[--><p class="text" data-v-56940f62>入地眼全书(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E4%BA%8C)" data-v-56940f62><!--[--><p class="text" data-v-56940f62>入地眼全书(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E5%9B%9B)" data-v-56940f62><!--[--><p class="text" data-v-56940f62>入地眼全书(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E5%85%AD)" data-v-56940f62><!--[--><p class="text" data-v-56940f62>入地眼全书(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E4%B9%9D)" data-v-56940f62><!--[--><p class="text" data-v-56940f62>入地眼全书(卷九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E5%8D%81)" data-v-56940f62><!--[--><p class="text" data-v-56940f62>入地眼全书(卷十)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%8F%B2%E8%AE%B0%E5%A4%A9%E5%AE%98%E4%B9%A6" data-v-56940f62><!--[--><p class="text" data-v-56940f62>史记天官书</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E6%B0%B4%E9%BE%99%E7%BB%8F" data-v-56940f62><!--[--><p class="text" data-v-56940f62>水龙经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%A4%A9%E5%B7%A5%E5%BC%80%E7%89%A9" data-v-56940f62><!--[--><p class="text" data-v-56940f62>天工开物</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%9B%AA%E5%BF%83%E8%B5%8B" data-v-56940f62><!--[--><p class="text" data-v-56940f62>雪心赋</p><!--]--></a><!----></div><!----></div><section class="VPSidebarItem level-1 collapsible collapsed" data-v-56940f62 data-v-56940f62><div class="item" role="button" tabindex="0" data-v-56940f62><div class="indicator" data-v-56940f62></div><h3 class="text" data-v-56940f62>阳宅十书</h3><div class="caret" role="button" aria-label="toggle section" tabindex="0" data-v-56940f62><span class="vpi-chevron-right caret-icon" data-v-56940f62></span></div></div><div class="items" data-v-56940f62><!--[--><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%B8%80)" data-v-56940f62><!--[--><p class="text" data-v-56940f62>阳宅十书(卷一)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%BA%8C)" data-v-56940f62><!--[--><p class="text" data-v-56940f62>阳宅十书(卷二)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%B8%89)" data-v-56940f62><!--[--><p class="text" data-v-56940f62>阳宅十书(卷三)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E5%9B%9B)" data-v-56940f62><!--[--><p class="text" data-v-56940f62>阳宅十书(卷四)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%BA%94)" data-v-56940f62><!--[--><p class="text" data-v-56940f62>阳宅十书(卷五)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E5%85%AD)" data-v-56940f62><!--[--><p class="text" data-v-56940f62>阳宅十书(卷六)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%B8%83)" data-v-56940f62><!--[--><p class="text" data-v-56940f62>阳宅十书(卷七)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E5%85%AB)" data-v-56940f62><!--[--><p class="text" data-v-56940f62>阳宅十书(卷八)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E4%B9%9D)" data-v-56940f62><!--[--><p class="text" data-v-56940f62>阳宅十书(卷九)</p><!--]--></a><!----></div><!----></div><div class="VPSidebarItem level-2 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E9%98%B3%E5%AE%85%E5%8D%81%E4%B9%A6/%E9%98%B3%E5%AE%85%E5%8D%81%E4%B9%A6(%E5%8D%B7%E5%8D%81)" data-v-56940f62><!--[--><p class="text" data-v-56940f62>阳宅十书(卷十)</p><!--]--></a><!----></div><!----></div><!--]--></div></section><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E7%8E%89%E5%B0%BA%E7%BB%8F" data-v-56940f62><!--[--><p class="text" data-v-56940f62>玉尺经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E8%91%AC%E6%B3%95%E5%80%92%E6%9D%96" data-v-56940f62><!--[--><p class="text" data-v-56940f62>葬法倒杖</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E8%91%AC%E7%BB%8F" data-v-56940f62><!--[--><p class="text" data-v-56940f62>葬经</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E8%91%AC%E7%BB%8F%E7%BF%BC" data-v-56940f62><!--[--><p class="text" data-v-56940f62>葬经翼</p><!--]--></a><!----></div><!----></div><div class="VPSidebarItem level-1 is-link" data-v-56940f62 data-v-56940f62><div class="item" data-v-56940f62><div class="indicator" data-v-56940f62></div><a class="VPLink link link" href="/xuanxue/%E5%B1%B1/%E5%AE%85%E7%BB%8F" data-v-56940f62><!--[--><p class="text" data-v-56940f62>宅经</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-98fd5673 data-v-920254ba><div class="VPDoc has-sidebar has-aside" data-v-920254ba data-v-a593e9e2><!--[--><!--]--><div class="container" data-v-a593e9e2><div class="aside" data-v-a593e9e2><div class="aside-curtain" data-v-a593e9e2></div><div class="aside-container" data-v-a593e9e2><div class="aside-content" data-v-a593e9e2><div class="VPDocAside" data-v-a593e9e2 data-v-12f9fedb><!--[--><!--]--><!--[--><!--[--><!--[--><!--[--><div class="share-link-container" data-v-f1d5de52><button class="share-link-button" data-v-f1d5de52><span data-v-f1d5de52><i class="fas fa-share-alt" data-v-f1d5de52></i> 分享此页面</span></button></div><!--]--><!--]--><!--]--><!--]--><nav aria-labelledby="doc-outline-aria-label" class="VPDocAsideOutline" data-v-12f9fedb data-v-1926b221><div class="content" data-v-1926b221><div class="outline-marker" data-v-1926b221></div><div aria-level="2" class="outline-title" id="doc-outline-aria-label" role="heading" data-v-1926b221>本页目录</div><ul class="VPDocOutlineItem root" data-v-1926b221 data-v-942c7898><!--[--><!--]--></ul></div></nav><!--[--><!--]--><div class="spacer" data-v-12f9fedb></div><!--[--><!--[--><!--[--><!--[--><!--[--><a class="lm-link no-icon link has-promo" href="https://vodtv.cn/" rel="sponsored noreferrer" target="_blank" data-v-0166ffc9><!--[--><img src="https://vodtv.cn/logo.svg" width="32" height="32" loading="lazy" aria-hidden="true" alt data-no-viewer class="icon" data-v-0166ffc9 data-v-e955660c><div data-v-0166ffc9><!--[--><span class="promo" data-v-0166ffc9>VIP 影视导航</span><p class="info" data-v-0166ffc9>专注 & 洞察 & 分享</p><p class="info" data-v-0166ffc9>覆盖 <span class="promo-text">200+国家</span> 轻松可用</p><!--]--></div><!--]--></a><!--]--><!--]--><!--]--><!--]--><!--]--><!----><!--[--><!--]--><!--[--><!--]--></div></div></div></div><div class="content" data-v-a593e9e2><div class="content-container" data-v-a593e9e2><!--[--><!--]--><main class="main" data-v-a593e9e2><div style="position:relative;" class="vp-doc _xuanxue_%E5%B1%B1_%E5%85%A5%E5%9C%B0%E7%9C%BC%E5%85%A8%E4%B9%A6_%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E5%85%AD) external-link-icon-enabled" data-v-a593e9e2><div><div style="display:none;" hidden="true" aria-hidden="true">Are you an LLM? You can read better optimized documentation at /xuanxue/山/入地眼全书/入地眼全书(卷六).md for this page in Markdown format</div><h1 id="入地眼全书-卷六" tabindex="-1">入地眼全书(卷六) <a class="header-anchor" href="#入地眼全书-卷六" aria-label="Permalink to “入地眼全书(卷六)”">​</a></h1><p>水说</p><p>水从天 其性动 为乾 为阳 祸福之应最速。</p><p>故古人论葬 龙、水并重。</p><p>论厝专论水 盖以厝不取地脉而惟取天气 以其易于应验而发财。</p><p>但天行健 易发易衰 故葬以龙为主 而水亦其要也。</p><p>水法之书 纷纷不一。</p><p>衲得白鹤仙师之遗师 全赖邱公之门人青衣子仙师指点 明白授受 则言形象、方位、纳甲、先天后天、净阴净阳、</p><p>理气吉凶 了然心目。</p><p>总以形象为第一。</p><p>如斜飞直冲之水 虽合理气 又在吉方 终不免祸。</p><p>故知之元屈曲为上格。</p><p>夫水与砂 不相离者也。</p><p>水曲则砂抱 水直则砂硬 水斜则砂飞。</p><p>水冲于穴之前后左右 则灾祸立见矣。</p><p>业是术者 当先择其形像善者以迎之 形像恶者以避之。</p><p>更兼加以理气之法、方位之辨 而立向以消纳之 则吉无不利 而祸不侵之矣。</p><p>凡上下卷。</p><p>水法</p><p>堪舆首重详龙身 “详”字妙。</p><p>详龙势之强弱、偏正以及荣枯休旺等形。</p><p>倚斜侧出 不是龙矣。</p><p>精峻冈峦秀气凝。</p><p>精峻自然秀 有凝自然发福。</p><p>亦有平原结穴者 静深蛾眉最亲人。</p><p>世俗纷纷滋论说 究来祸福总无凭。</p><p>却不知水秀砂明即是地 谁识得消砂纳水法中寻。</p><p>水秀者 或凝聚 或弯抱 或层层朝拜 并来大去小 来长去短 止见来不见去 更无驳杂是也。</p><p>砂明者 峰头开爽 情向亲势 低穴其头俯临 高穴其头仰顾。</p><p>穴砂差等 如宾主坐谈 语笑殷勤是也。</p><p>凡砂高穴 不过丈许 离穴不过两寻。</p><p>八尺曰寻 此言两旁龙、虎是也。</p><p>如砂脚端正 砂头圆净 砂身润泽 饶有悃悃款款之形 不出半纪而发也。</p><p>十二年为一纪。</p><p>“凡砂”句四十二字 字字要诀。</p><p>总之 人在穴中 砂之头脚俱见者 其力最重。</p><p>第一逆朝好 速发地多逆水。</p><p>次之横过水停蓄。</p><p>横过水停蓄 得砂关即发。</p><p>人言大地多顺局 初运贫寒怎救人。</p><p>若得一案 紧紧横开亦好。</p><p>砂与水分先后 砂迟发 水速行。</p><p>每见青龙砂甚好 右边恶水长飘零。</p><p>水先管事矣。</p><p>朝主两山本无砂妙处 二房似不利矣。</p><p>二来继大二乃兴。</p><p>长绝则二承矣。</p><p>溪涧江湖固是水 田源塘沼亦同情。</p><p>堂平而低砂即应 稍有曲折水先轮。</p><p>龙为根本水为用 两者由来无轻重。</p><p>寻龙立穴水为先 详将要法把君传。</p><p>人皆以龙、穴、砂、水为地理之用 而四者之中 独以龙为首者 何也？龙为根本。</p><p>故常观龙。</p><p>苟有真龙 必有真穴。</p><p>结穴之处 砂必抱。</p><p>砂抱之处 水必聚。</p><p>是龙真穴的而砂水随之矣。</p><p>看地之要领 此数句已说尽了。</p><p>地理由来分四用 第一龙为重。</p><p>吉凶祸福此中生 须要察真情。</p><p>龙止管得地气或暖或冷 吉凶祸福不能自主 以其静故也。</p><p>砂水得天之气 人善承之则吉则福 人不能善承之则凶则祸 以其动故也。</p><p>故《周易》曰：“吉凶侮吝生乎动。”</p><p>或曰：龙亦恒动 二十四龙 不拘其何龙入首 时而转乾 又忽而转坤 时而入艮 又忽而向巽 讵曰不动？砂叠</p><p>水亦静 如巽砂侍侧 则终古是巽 不见其为丙 酉水朝来则终古是酉 安见其为辰乎？是砂水亦静。</p><p>托长老曰：二十四龙 看龙逶迤 至于入首在亥则止于亥 入首在卯则止于止 讵非静乎？若夫砂水 则变动无方。</p><p>同一卯龙 有砂水见于乾亥者 有砂水见于丙午者。</p><p>同一丙龙 有砂水聚于丑艮者 岂非动而难拘者乎？惟其动而难拘 则有喜忌分于其间矣。</p><p>喜者为吉为福 忌者为凶为祸 理固然也。</p><p>地气动 龙主之；天气动 砂水主之。</p><p>天施地承 夫倡妇随 不易之理也。</p><p>此可知四者之中 龙为根本也。</p><p>然既曰龙为跟本 而独以水话于龙、穴与砂之后者 又何说也？盖以水者 寻龙之要法也。</p><p>古人云：气为水之母 水为气之子。</p><p>来水所以导龙行 界水所以止龙住。</p><p>水源有长短 而龙之远近可卜；水势有大小 而龙之枝干可分。</p><p>察水势之返弯 而朝与穴之宾主判然于此；观水流之来去 则龙与砂之顺逆辨别于斯。</p><p>未看山 先看水。</p><p>真龙落处水聚 真穴结处水缠。</p><p>若有曲流之水 定有曲转之砂。</p><p>此可知寻地之法 水为要也。</p><p>水有形势 其所以看水之法 详见下文。</p><p>水中亦有峦头 有曲流水定有曲转砂 可见水之行止由于砂也。</p><p>而“真龙落处水聚 真穴结处水缠” 此二句实得看地之要诀也。</p><p>辨水须当论分合 有分有合穴无错。</p><p>合前合后及两旁 气止水交   方可作。</p><p>水之分合有三 其一 自立穴球顶 水从上分而合于穴晕下龙虎内者 此一合也 名曰小分合 地之有无于此定。</p><p>其二 自主山起顶 水从上分而合于龙虎外案山内者 此二合也 名曰次分合。</p><p>不可苛求 自然有的。</p><p>其三 自起祖分枝 水从两边分而合于案山外 合于大水口出者 此大合水也 名曰大分合。</p><p>此老祖公产 业 众家子孙都有分的 不比自己独产。</p><p>然会水又有前后左右之不同 以下逐层讲进 讲到妙处。</p><p>顺结者 水合于前；回结者 水合于后；横结者 或合于左右。</p><p>至于左右旁水胜于前合 然旁合又不如后合。</p><p>盖前合顺局 水皆前去 不能收住凝蓄。</p><p>旁合者水横过穴前 未必皆洋洋水口。</p><p>至于后合 则翻身逆潮 随后之水 无不入口矣。</p><p>前合水易得 后合水难求 以其得水之蓄也。</p><p>总之 有分有合 则穴之结作始真；否则 水去而不合 龙去而不住 其穴结而不真。</p><p>此察水之分合 辨水之第一法耳。</p><p>又辨水势论结局 逆朝横抱堆金玉。</p><p>次取合襟及顺流 山高无水共五局。</p><p>君今认局既分明 大聚小取皆堪录。</p><p>昔禹王时 天降神龟 负纹而出。</p><p>王见此纹 方知治水。</p><p>能知水之性情 故葬厝以水为第一。</p><p>水性动 阳也 管事速 故言朝贫暮富 取其快也。</p><p>以向配之 其水来 却在二十四山方位而来。</p><p>如阳水来立阳向 阴水来立阴向 则吉。</p><p>若阴水来立阳向 则凶。</p><p>先圣知水之性情 水无吉凶 方位不同。</p><p>方位乃天地之使用 水乃天地之血脉。</p><p>水无吉凶 方位与向皆有吉凶。</p><p>是以纳吉则吉 纳凶则凶。</p></div></div></main><footer class="VPDocFooter" data-v-a593e9e2 data-v-e7501f4c><!--[--><!--]--><div class="edit-info" data-v-e7501f4c><div class="edit-link" data-v-e7501f4c><a class="VPLink link vp-external-link-icon no-icon edit-link-button" href="https://github.com/hefung/xuanxue/edit/main/content/山/入地眼全书/入地眼全书(卷六).md" target="_blank" rel="noreferrer" data-v-e7501f4c><!--[--><span class="vpi-square-pen edit-link-icon" data-v-e7501f4c></span> 为此页提供修改建议<!--]--></a></div><div class="last-updated" data-v-e7501f4c><p class="VPLastUpdated" data-v-e7501f4c data-v-66125275>最后更新于: <time datetime="2026-02-21T16:19:15.000Z" data-v-66125275></time></p></div></div><nav class="prev-next" aria-labelledby="doc-footer-aria-label" data-v-e7501f4c><span class="visually-hidden" id="doc-footer-aria-label" data-v-e7501f4c>Pager</span><div class="pager" data-v-e7501f4c><a class="VPLink link pager-link prev" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E5%9B%9B)" data-v-e7501f4c><!--[--><span class="desc" data-v-e7501f4c>上一篇</span><span class="title" data-v-e7501f4c>入地眼全书(卷四)</span><!--]--></a></div><div class="pager" data-v-e7501f4c><a class="VPLink link pager-link next" href="/xuanxue/%E5%B1%B1/%E5%85%A5%E5%9C%B0%E7%9C%BC%E5%85%A8%E4%B9%A6/%E5%85%A5%E5%9C%B0%E7%9C%BC%E5%85%A8%E4%B9%A6(%E5%8D%B7%E4%B9%9D)" data-v-e7501f4c><!--[--><span class="desc" data-v-e7501f4c>下一篇</span><span class="title" data-v-e7501f4c>入地眼全书(卷九)</span><!--]--></a></div></nav></footer><!--[--><!--]--></div></div></div><!--[--><!--]--></div></div><footer class="VPFooter has-sidebar" data-v-98fd5673 data-v-5fedb39b><div class="container" data-v-5fedb39b><p class="message" data-v-5fedb39b>中华传统五术书籍传世经典著作 </p><p class="copyright" data-v-5fedb39b>Copyright © 2019 - Present HeFung</p></div></footer><!--[--><!--]--></div></div>
    
    
  </body>
</html>